WEBVTT
Kind: captions
Language: ar

00:00:03.059 --> 00:00:04.859
معلش يا ابني، ممكن ترفعه شوية؟

00:00:04.883 --> 00:00:06.312
عشان بيعملّي دوخة.

00:00:06.336 --> 00:00:08.028
انت يا أستاذ، ما تيجي تخش بُقي أحسن!

00:00:08.053 --> 00:00:09.751
"مايكات" وسلوك وحاجة قرف!

00:00:11.892 --> 00:00:14.645
يا جماعة،
هأتأخر على جلسة البرلمان، مش ممكن!

00:00:15.019 --> 00:00:17.670
خُد بالك، عملية الزراعة دي عملية صعبة جدًا،

00:00:17.694 --> 00:00:19.441
مش أي حد يزرع،

00:00:19.465 --> 00:00:20.377
الزراعة، فن.

00:00:20.401 --> 00:00:21.279
زراعة قلب؟!

00:00:21.303 --> 00:00:24.897
الوحيد اللي محتاج عملية زراعة قلب
هو الدكتور "مجدي يعقوب"،

00:00:24.921 --> 00:00:26.403
لأن ما عندهوش قلب!

00:00:29.053 --> 00:00:29.991
لا، لا، لا!

00:00:30.015 --> 00:00:32.947
الدكتور "مجدي"،
الشغل معاه، بصراحة، مريح جدًا!

00:00:34.303 --> 00:00:36.888
أنا أي حاجة تيجي قُدّامي، بأزرعها على طول!

00:00:36.912 --> 00:00:38.715
بأزرع خير، بأزرع حُب،

00:00:38.739 --> 00:00:39.985
أزرعلكم ألغام؟

00:00:40.009 --> 00:00:41.398
طب، معلش، مرة تانية.

00:00:41.422 --> 00:00:43.542
شباب، ممكن حد يجيب الديناميت من العربية؟

00:00:43.566 --> 00:00:44.506
هأبسطكم والله!

00:00:44.530 --> 00:00:46.861
إيه يعني بيشيل قلب، ويحط قلب؟!

00:00:46.885 --> 00:00:50.277
ما السبّاك بيعملها كل يوم،
وما هواش شخصية عالمية يعني.

00:00:50.301 --> 00:00:52.194
لأ، أنا تخصصي زراعة القلب،

00:00:52.218 --> 00:00:53.993
زراعة الشعر، ما ليش فيها،

00:00:54.017 --> 00:00:57.362
أنا عامل شبكية،
بحيث إن احنا نشغّل الشغل يعني وكدا.

00:00:58.526 --> 00:01:00.992
بس غير كدا...

00:01:01.016 --> 00:01:02.474
أنا بأحب نفسي زي ما أنا.

00:01:02.498 --> 00:01:05.125
شغلتنا طول الوقت إن احنا بنزرع ونقلع،

00:01:05.149 --> 00:01:07.296
طب إن الزراعة فشلت؟

00:01:07.320 --> 00:01:08.659
ساعتها، بنقلع بس!

00:01:08.683 --> 00:01:10.905
مرة، كنا قاعدين، سمعنا صوت دق جامد،

00:01:10.929 --> 00:01:13.429
دوم، دوم، دوم! اتخضينا!

00:01:13.453 --> 00:01:14.575
دا طلع نبض الشارع!

00:01:14.599 --> 00:01:16.043
اسمع دي، لو سمحت...

00:01:17.067 --> 00:01:20.542
Draw Some Heart and Laughs
on Window Like an Art

00:01:20.566 --> 00:01:22.088
ما بتشبّهوش عليها؟

00:01:22.112 --> 00:01:23.861
دي كانت جملتي، وهو خدها على فكرة!

00:01:23.885 --> 00:01:26.666
إيه؟! دكتور "مجدي" وصل، ودخل العمليات؟!

00:01:27.093 --> 00:01:29.257
أهلًا وسهلًا، خلّيه يشوف شغله!

00:01:31.386 --> 00:01:33.628
إيه؟! زراعة قلب؟!

00:01:33.652 --> 00:01:35.601
لأ، أنا خبير زراعي،

00:01:35.625 --> 00:01:38.385
تخصص رُز وبسلّة ولوبيا،

00:01:38.409 --> 00:01:40.432
قسم غدا، جامعة "حلوان".

00:01:40.456 --> 00:01:42.404
يبدو بقى إن أنا جيت مكان غلط،

00:01:42.428 --> 00:01:43.638
أنا مضطر أستأذن،

00:01:43.662 --> 00:01:45.214
مع السلامة!

00:01:46.247 --> 00:01:48.303
"طبيب جرّاح

00:01:48.327 --> 00:01:51.192
قلوب الناس أداويها"

00:01:58.390 --> 00:01:59.552
أعزائي المشاهدين،
السلام عليكم ورحمة الله وبركاته،

00:01:59.576 --> 00:02:01.348
أهلًا بكم في حلقة جديدة،
من برنامج "الدحّيح"!

00:02:01.372 --> 00:02:02.331
عزيزي، عقّمت الأوضة؟

00:02:02.355 --> 00:02:07.371
استعد بقى لحلقة مدتها تعادل تقريبًا
عملية إزالة لِوَز، متعسرة شوية!

00:02:07.395 --> 00:02:09.123
في بداية تمانينيات القرن اللي فات،

00:02:09.147 --> 00:02:11.706
واحد باسم "كينيث كلارك"،
اللي كان عضو حزب المحافظين،

00:02:11.730 --> 00:02:13.869
واللي هيكون بعد كدا
وزير الصحة في "إنجلترا"،

00:02:13.893 --> 00:02:16.054
"كلارك" دا، يا عزيزي،
بعت رسالة لزميله "جون باتين"،

00:02:16.079 --> 00:02:20.085
بيقولّه: "يا عزيزي، أنا عندي جرّاح مجنون
في مستشفى (هيرفيلد)،

00:02:20.109 --> 00:02:22.813
بيحاول يعمل عملية زراعة قلب.
أوقّفه ازاي؟!

00:02:22.837 --> 00:02:25.071
أنا يا إما هأقفل المستشفى، يا إما هأنقله!

00:02:25.095 --> 00:02:26.971
ما ينفعش حد يعرف الكلام دا!"

00:02:26.995 --> 00:02:30.372
مش محتاج، يا عزيزي، أقولّك
إن الجرّاح المجنون اللي احنا بنتكلم عنه

00:02:30.396 --> 00:02:32.860
هو اللي انت متوقع
إني أجيب اسمه من أول الحلقة،

00:02:32.884 --> 00:02:34.856
مش بسبب ذكائك، ولكن بسبب عنوان الحلقة!

00:02:34.880 --> 00:02:37.771
نحن، يا عزيزي، نتحدث
عن الدكتور "مجدي يعقوب".

00:02:37.795 --> 00:02:39.739
الحقيقة، يا عزيزي،
خلال السبعينات والتمانينات،

00:02:39.763 --> 00:02:44.547
"مجدي يعقوب" سوف يكون العدو الأول
لكثير من الساسة البريطانيين،

00:02:44.571 --> 00:02:47.173
وكذلك الكيانات الصحية هناك.

00:02:47.197 --> 00:02:50.086
جرّاح فيه مؤامرات سرّية حواليه طول الوقت،

00:02:50.110 --> 00:02:53.666
مؤامرات بتحاول تمنعه
إنه يطور عملية زراعة القلب،

00:02:53.690 --> 00:02:55.766
لدرجة إن سنة 1978،

00:02:55.790 --> 00:02:57.968
مجموعة من اتحاد التخطيط الصحي في "لندن"

00:02:57.992 --> 00:03:00.651
هتوصّي بإغلاق مستشفى "هيرفيلد"،

00:03:00.675 --> 00:03:04.484
المستشفى اللي من خلالها
"مجدي يعقوب" بدأ في برنامج زراعة القلب.

00:03:04.508 --> 00:03:06.124
محاولة قفل المستشفى دي، يا عزيزي،

00:03:06.148 --> 00:03:08.616
هيقف قُدّامها أكتر من 100 ألف بريطاني،

00:03:08.640 --> 00:03:11.966
هيوقّعوا على التماس ويقدّموه للبرلمان
في محاولة لإنقاذ المستشفى.

00:03:11.990 --> 00:03:13.556
الموضوع، يا عزيزي، فضِل يكبر ويكبر،

00:03:13.580 --> 00:03:15.020
لدرجة إن الحكومة البريطانية

00:03:15.044 --> 00:03:17.385
هترفض في بداية التمانينات
إنها تموّل المستشفى،

00:03:17.409 --> 00:03:18.772
"مين دا، إن شاء الله، اللي عايز يزرعلي؟!"

00:03:18.796 --> 00:03:21.846
وهنا، هيضطر "مجدي يعقوب"،
الجرّاح المرموق آنذاك،

00:03:21.870 --> 00:03:23.690
إنه يلفّ ويجمع تبرعات،

00:03:23.714 --> 00:03:27.222
هنشوفه، يا عزيزي، بيبيع زهور الأوركيد،
اللي موجودة في بيته،

00:03:27.246 --> 00:03:30.725
ليه؟ عشان يموّل
صندوق "هيرفيلد" لزراعة القلب!

00:03:30.749 --> 00:03:33.509
جرّاح من بلد بعيدة، جاي بطموح كبير جدًا،

00:03:33.533 --> 00:03:35.007
مش بس بيحلم بنجاح شخصي،

00:03:35.031 --> 00:03:38.238
وإنما كمان بيحلم
بتغيير طب القلب في العالم للأبد.

00:03:38.262 --> 00:03:40.648
خلّينا نبدأ، يا عزيزي، من هذا البلد البعيد،

00:03:40.672 --> 00:03:43.146
تعالى، يا عزيزي، أودّيك على "مصر".

00:03:43.170 --> 00:03:46.363
في يوم 16 نوفمبر سنة 1935،

00:03:46.387 --> 00:03:49.744
الجرّاح "حبيب يعقوب"
بيستقبل ابنه التالت "مجدي"،

00:03:49.768 --> 00:03:53.086
"مجدي" هيقرر يكون جرّاح قلب
من أصغر سن ممكن تتخيله،

00:03:53.110 --> 00:03:54.390
من وهو عنده 5 سنين،

00:03:54.414 --> 00:03:57.523
دا بيحصل لمّا بتموت عمته "يوجين" سنة 1940،

00:03:57.547 --> 00:04:00.494
وهي لسة صغيرة، عندها 22 سنة، بمرض القلب!

00:04:00.518 --> 00:04:03.169
المرض وقتها هيؤدي إلى حمى روماتيزمية،

00:04:03.193 --> 00:04:05.171
كانت متوطنة في "مصر"، وما لهاش علاج!

00:04:05.195 --> 00:04:07.083
لمّا "مجدي" بيصارح أبوه بعد كدا برغبته،

00:04:07.107 --> 00:04:10.038
الأب هيقولّه
إن تركيبته المزاجية وطريقة تفكيره

00:04:10.062 --> 00:04:11.518
عمرها ما هتناسب جرّاح،

00:04:11.542 --> 00:04:14.628
"مجدي" من صغره وهو طفل خوّاف،
ما بيتكلمش كتير،

00:04:14.652 --> 00:04:17.403
وكتير من أساتذته هيعتبروه متأخر عقليًا!

00:04:17.427 --> 00:04:18.830
خاله، وهو برضه جرّاح،

00:04:18.854 --> 00:04:20.397
كان خده معاه مرة أوضة العمليات،

00:04:20.421 --> 00:04:22.813
هنا، "مجدي" أول ما يشوف الدم، هيُغمى عليه!

00:04:22.837 --> 00:04:25.582
تخيل، يا عزيزي، واحد من أعظم جرّاحين العالم،
أغمى عليه لمّا شاف الدم!

00:04:25.606 --> 00:04:26.844
"يا (أبو حميد) بقى، ليه حرقت؟!

00:04:26.868 --> 00:04:29.854
ليه قُلت إنه هيبقى من أحسن جرّاحين العالم؟!
كنت فاجئني!"

00:04:29.878 --> 00:04:31.863
عزيزي، شوف دكتور! اسأل مختص!

00:04:31.887 --> 00:04:33.800
نرجع تاني، يا عزيزي، لطفولة "مجدي يعقوب"،

00:04:33.824 --> 00:04:36.150
تركيبة دماغه دي كانت نتيجة لأحداث مختلفة،

00:04:36.174 --> 00:04:40.277
زي مثلًا إن أبوه كان جرّاح عام
بيلفّ حوالين محافظات "مصر"،

00:04:40.301 --> 00:04:43.493
وكل مرة، بيحاول فيها "مجدي"
إنه يعمل صداقات ويستقر في مدرسة،

00:04:43.517 --> 00:04:44.867
هيلاقي نفسه بيتنقل بعدها،

00:04:44.891 --> 00:04:47.530
عشان كدا، هيسمّي
الفترة دي في حياته بـ"العهد الغجري"،

00:04:47.554 --> 00:04:49.161
يعني عهد التنقل والترحال.

00:04:49.185 --> 00:04:52.377
"مجدي يعقوب" طفولته هتكون أصعب
لمّا تقوم الحرب العالمية التانية،

00:04:52.401 --> 00:04:54.288
وقتها، "مجدي يعقوب" هيجرب شعور الخوف،

00:04:54.312 --> 00:04:56.972
صوت الطيران الإنجليزي والألماني
فوقه طول الوقت،

00:04:56.996 --> 00:04:59.746
الشبابيك مدهونة غامق،
عشان الطيران ما يشوفهاش ويقصف،

00:04:59.770 --> 00:05:03.026
كلمة واحدة قادرة تخلّيه
يقوم من مكانه وهو مرعوب، "غارة"!

00:05:03.050 --> 00:05:06.540
الصعوبات دي، Somehow،
هتزوّد انبهار "مجدي" بمهنة الطب،

00:05:06.564 --> 00:05:08.378
خصوصًا سنة 1942،

00:05:08.402 --> 00:05:11.603
لمّا الألمان بيقصفوا مصنع قطن قريب من بيته،

00:05:11.627 --> 00:05:15.198
وقتها، أبوه هيجري من غير تفكير،
عشان يلحق المصابين ويعالجهم،

00:05:15.222 --> 00:05:17.181
ومش هيرجع من على الجبهة
غير بعد كام يوم.

00:05:17.205 --> 00:05:19.010
في اليوم دا، يا عزيزي،
"مجدي يعقوب" حَب الطب.

00:05:19.034 --> 00:05:21.115
صحيح، يا عزيزي،
"مجدي" كان الهدف جواه فعلًا،

00:05:21.139 --> 00:05:23.093
وكان شايف أبوه العظيم دا قدوته،

00:05:23.117 --> 00:05:25.957
ولكن يمكن يكون الفضل الحقيقي في تطوير شخصيته

00:05:25.981 --> 00:05:29.786
بيرجع لصديق،
صديق قدِر يخرّج شخصية "مجدي" من عزلتها.

00:05:29.810 --> 00:05:31.815
شخصية "مجدي" كانت ممكن ما تتطورش خالص،

00:05:31.839 --> 00:05:34.521
ولكن كل حاجة هتتغير
لمّا المدرسين بتوعه يقرروا

00:05:34.545 --> 00:05:36.899
إن هما يحطوه في فصل واحد مع أخوه "جيمي"،

00:05:36.923 --> 00:05:38.488
أخوه اللي كان أكبر منه بسنة ونُص.

00:05:38.512 --> 00:05:40.714
وأول ما "مجدي" يتطمن لوجود صديق،

00:05:40.738 --> 00:05:42.496
كدا كدا هو أخوه، ملازمه،

00:05:42.520 --> 00:05:44.769
مستحيل يخسره بالسفر أو بالانتقال،

00:05:44.793 --> 00:05:46.086
"احنا الاتنين شيلة واحدة."

00:05:46.110 --> 00:05:48.469
هنا، يا عزيزي، شخصيته هتتحول 180 درجة،

00:05:48.493 --> 00:05:51.722
وخلّيني أقولّك، يا عزيزي،
إن في أول شهر، هيكون الأول على الفصل،

00:05:51.746 --> 00:05:54.694
وبالرغم من تفوقه الدائم على أخوه،
وبرغم إنه أصغر منه،

00:05:54.718 --> 00:05:57.834
إلا إن "مجدي" هيقول إن "جيمي" أخوه
عمره ما هيكون غيران منه،

00:05:57.858 --> 00:06:00.779
وإنما كان بيدعمه وبيساعده
يمكن يكون أكتر ما بيساعد نفسه.

00:06:00.803 --> 00:06:02.562
وبعد 10 سنين من موت عمة "مجدي"،

00:06:02.586 --> 00:06:06.040
هيدخل "مجدي" و"جيمي"
كلية الطب سنة 1951.

00:06:06.064 --> 00:06:09.690
في كلية الطب، يا عزيزي، في "القاهرة"،
"مجدي يعقوب" هيكون منبهر بأستاذين،

00:06:09.714 --> 00:06:12.304
أستاذين مهمين هيحددوا كتير من ملامح مسيرته،

00:06:12.328 --> 00:06:15.303
الأول هو البروفيسور الروسي "جليب فون أنريب"،

00:06:15.327 --> 00:06:18.488
اللي اسمه محفوظ في كُتُب الطب
باكتشاف لأثر "أنريب"،

00:06:18.512 --> 00:06:19.471
الـAnrep Effect،

00:06:19.495 --> 00:06:22.201
ودي، يا عزيزي، بتبقى الطريقة
اللي القلب بيزوّد بيها انقباضه

00:06:22.225 --> 00:06:25.522
لمّا الضغط في الشرايين بيزيد،
عشان يقدر يوصّل الدم للجسم.

00:06:25.546 --> 00:06:28.280
"أنريب" هيعلّم "مجدي يعقوب" أهمية التجريب،

00:06:28.304 --> 00:06:29.930
عشان يقدر يفهم وظايف الأعضاء،

00:06:29.954 --> 00:06:34.150
لا يُمكن نقدر نفهم القلب أو أي عضو تاني،
من غير ما نجرب ونخاطر.

00:06:34.174 --> 00:06:37.919
أما الأستاذ التاني،
فهو بروفيسور الكيميا الحيوية "علي حسن"،

00:06:37.943 --> 00:06:39.702
الراجل دا كان بيخلّص المحاضرات من هنا،

00:06:39.726 --> 00:06:42.317
يقوم رايح يلفّ على القرى، برة العاصمة،

00:06:42.341 --> 00:06:44.965
ويدرس الأنماط الغذائية للأطفال،

00:06:44.989 --> 00:06:47.318
بحيث إنه يقدر يفهم ويحلل أسباب ضعفهم،

00:06:47.342 --> 00:06:49.648
دا علّم "مجدي يعقوب"
إن الطب دايمًا من بدايته

00:06:49.672 --> 00:06:52.513
موجود عشان يخدم الناس،
وبالأخص، الطبقات الفقيرة،

00:06:52.537 --> 00:06:55.083
الطب مش مجرد ممارسة ودراسة
جوا أوضة مقفولة.

00:06:55.107 --> 00:06:58.307
الفكرة، يا عزيزي، إن انت عشان تجرب وتخاطر،
وتساعد المجتمع بتاعك،

00:06:58.331 --> 00:06:59.794
محتاج تتعلم طب الأول،

00:06:59.818 --> 00:07:01.995
محتاج تدرس وتذاكر وتشتغل على نفسك،

00:07:02.019 --> 00:07:04.164
و"مجدي" كان مؤمن
إن لسة قُدّامه كتير يتعلمه.

00:07:04.188 --> 00:07:05.182
يا أسطى، ما تقلقش يا أسطى!

00:07:05.206 --> 00:07:09.513
دا الملكة هتكرّمك يا أسطى،
وهتعمل مستشفى في "أسوان" باسمك يا أسطى!

00:07:09.537 --> 00:07:11.686
"هشام جمال" هيهريك إعلانات!

00:07:11.710 --> 00:07:12.822
اصبر على نفسك!

00:07:12.846 --> 00:07:14.645
لسة المستقبل جاي ينغنغ!

00:07:14.669 --> 00:07:17.034
وقتها، هينبهر بأعمال الـ"سير (راسل بروك)"،

00:07:17.058 --> 00:07:18.956
واحد من أهم جرّاحين القلب في العالم،

00:07:18.980 --> 00:07:20.942
وهيقرر إنه يتتلمذ على إيده في "لندن"،

00:07:20.966 --> 00:07:24.103
ولكن الأب "حبيب يعقوب"
هيرفض سفر ابنه لـ"أوروبا"!

00:07:24.127 --> 00:07:27.576
وعلى حسب كلام "يعقوب"،
فالأب كان آه فخور بابنه، زي أي أب،

00:07:27.600 --> 00:07:30.073
ولكنه برضه، زي أي أب، مش عايزه يبعد عنه.

00:07:30.097 --> 00:07:32.205
ولكن زي ما مأساة العمة "يوجين"

00:07:32.229 --> 00:07:34.369
كانت السبب في إن "مجدي" يحلم
إنه يبقى دكتور،

00:07:34.393 --> 00:07:36.129
كان زي ما تقول كدا، لازم تحصل مأساة تانية،

00:07:36.153 --> 00:07:39.079
عشان ياخد أهم خطوة في مسيرته، وهي السفر.

00:07:39.103 --> 00:07:43.991
سنة 1959، هيعاني الجرّاح "حبيب يعقوب"
من أزمة قلبية،

00:07:44.015 --> 00:07:45.388
نتيجة مضاعفات السُكّر،

00:07:45.412 --> 00:07:47.394
وقتها، هيتفاجئ "مجدي يعقوب" بالعكس،

00:07:47.418 --> 00:07:51.096
أو على حد تعبيره، ما كانش فيه عنده
أدوات أو معرفة عن اللي بيحصل،

00:07:51.120 --> 00:07:53.529
ولا حتى عند الدكاترة التانيين
عشان حد ينقذه!

00:07:53.553 --> 00:07:57.887
دا هيوجعه جدًا، خصوصًا إن في النهاية
الأب بيموت بسكتة قلبية!

00:07:57.911 --> 00:08:00.806
مين عارف؟ يمكن لو كان عنده خبرة،
هو أو دكاترته،

00:08:00.830 --> 00:08:01.848
كانوا ممكن ينقذوا أبوه!

00:08:01.872 --> 00:08:04.347
"مجدي" هنا، بعد خسارة عمته،
قرر إنه يدرس الطب،

00:08:04.371 --> 00:08:06.358
وبعد خسارة أبوه، بيقرر إنه يسافر،

00:08:06.382 --> 00:08:09.446
هيسافر عشان يجمّع خبرة وعِلم كافيين،

00:08:09.470 --> 00:08:12.355
عشان يصبح أهم جرّاح قلب في العالم.

00:08:12.379 --> 00:08:13.382
أيوة.

00:08:13.406 --> 00:08:15.279
أيوة، بأحرقلك كل حاجة!

00:08:15.303 --> 00:08:16.689
"(أبو حميد)، إيش ضمّنك إن دي النهاية؟

00:08:16.713 --> 00:08:19.072
ما يمكن عامل Twist، وما تبقاش دي النهاية."

00:08:19.569 --> 00:08:22.677
تاريخ "مجدي يعقوب"، يا عزيزي،
هيكون حافز كبير عنده للتعلم،

00:08:22.701 --> 00:08:24.731
ماضي مليان بمآسي فقدان،

00:08:24.755 --> 00:08:26.843
واحد من أسبابها قِلة العِلم، قلة الخبرة.

00:08:26.867 --> 00:08:30.834
ولكنه، على حسب تعبيره،
هيحس لمّا يوصل "بريطانيا" بشعور بالدونية،

00:08:30.858 --> 00:08:34.532
حاسس إنه صغير
قُدّام عالم كبير جديد أكثر تقدمًا!

00:08:34.556 --> 00:08:37.013
شعوره بالدونية هيحاول "مجدي" يغطيه بالحماس،

00:08:37.037 --> 00:08:41.232
لمّا هيقدّم على 3 زمالات دُفعة واحدة،
في "لندن" و"إدنبرة" و"جلاسجو".

00:08:41.256 --> 00:08:43.155
بحلول سنة 1964،

00:08:43.179 --> 00:08:45.341
هينضم "مجدي" لمستشفى اسمها "برومبتون"،

00:08:45.365 --> 00:08:47.713
وهيتتلمذ أخيرًا على إيد الـ"سير (بروك)"،

00:08:47.737 --> 00:08:50.214
الرجُل الذي سوف يغيّر حياته للأبد.

00:08:50.238 --> 00:08:52.194
"بروك"، يا عزيزي، على حسب وصف "مجدي يعقوب"،

00:08:52.218 --> 00:08:55.552
شخصية قاسية وكثيرة الانتقاد، زي أبوك كدا!

00:08:55.576 --> 00:08:57.160
كل تلاميذه بيترعبوا منه!

00:08:57.184 --> 00:09:00.341
ولكن "بروك" هيعلّم تلاميذه
إن قسوته في التعليم دي ضرورة،

00:09:00.365 --> 00:09:02.154
"لازم أجيبلك Trauma، عشان تبقى جرّاح كويس!

00:09:02.178 --> 00:09:05.653
لازم أهينك قُدّام نفسك وقُدّام زمايلك
عشان تبقى جرّاح عالمي!

00:09:05.677 --> 00:09:07.695
جرّاح القلب لمّا يخش العمليات، بيكون لوحده،

00:09:07.719 --> 00:09:09.786
ما حدش هينقذه لو مش متعلم كويس!"

00:09:09.811 --> 00:09:12.353
"بروك" هيعبّر عن صعوبة وتعقيد عمليات القلب

00:09:12.377 --> 00:09:14.104
عن طريق استخدام تشبيهات فريدة،

00:09:14.128 --> 00:09:16.042
زي إن الجرّاح بيمشي في طريق هادي،

00:09:16.066 --> 00:09:17.978
وفجأة، يلاقي البوليس جاي وراه بالموتوسيكل،

00:09:18.002 --> 00:09:19.834
أو إن فيه مدرعات نازية بتطارده،

00:09:19.858 --> 00:09:23.121
وفي عز هذه اللحظات الحرجة،
لازم يلاقي حل!

00:09:23.145 --> 00:09:25.263
"مجدي" هيتعلم من "بروك" أهم درس في مسيرته،

00:09:25.287 --> 00:09:27.619
وهو إن الجراحة قبل ما تكون مشرط وخطوات،

00:09:27.643 --> 00:09:29.398
هي بتعبيره "حالة ذهنية"،

00:09:29.422 --> 00:09:33.488
الجرّاح فيها بيتحرك من عقبة للتانية،
بأعصاب من فولاذ،

00:09:33.512 --> 00:09:36.166
"مجدي" هيتعلم ازاي يعمل
العملية في دماغه ألف مرة،

00:09:36.190 --> 00:09:37.972
ويتخيل مضاعفاتها وأخطاءها،

00:09:37.996 --> 00:09:40.141
عشان لمّا يخش بقى ويعمل العملية الحقيقية،

00:09:40.165 --> 00:09:43.512
هيكون زي اللي بيدندن لحن هو حفظه
وغنّاه قبل كدا ألف مرة،

00:09:43.536 --> 00:09:44.953
عشان كدا، يا عزيزي، "مجدي يعقوب"

00:09:44.953 --> 00:09:48.183
هيعمل كل عملياته
على أنغام الموسيقى الكلاسيكية،

00:09:48.208 --> 00:09:49.446
زي "باخ" و"شوبان".

00:09:49.470 --> 00:09:51.789
هناك إشاعات بتقول
إنه بيسمع لـ"كزبرة" و"سميرة سعيد"!

00:09:51.813 --> 00:09:52.582
بس مش متأكدين!

00:09:52.606 --> 00:09:57.178
على حسب المصادر، في مرة، جرّاح إيطالي
هيفتح بالغلط الوريد الأجوف العلوي،

00:09:57.202 --> 00:09:59.659
دي، يا عزيزي، غلطة هتعمل نزيف كارثي!

00:09:59.683 --> 00:10:04.046
ليه؟ لأن دا الوريد اللي بيشيل الدم
من نُص الجسم العلوي للقلب مباشرةً.

00:10:04.070 --> 00:10:07.870
وقُطره 2.5 سم، يعني خرطوم، مش وريد صغير!

00:10:07.894 --> 00:10:10.286
دا "صلاح سالم"!
دا يتحشي رُز، ويتعمل ممبار دا!

00:10:10.310 --> 00:10:12.849
هنا، يا عزيزي، الدم هيغرّق أوضة العمليات،

00:10:12.873 --> 00:10:14.750
بيتم استدعاء الدكتور "مجدي يعقوب"

00:10:14.774 --> 00:10:17.492
وبهدوء شديد، بإيده الشمال هيقوم سادد الثقب،

00:10:17.516 --> 00:10:20.167
وبإيده اليمين،
هيقوم مستخدم خيوط الجراحة والكانيولا،

00:10:20.191 --> 00:10:22.775
وبعد ما ينقذ مريضه في زمن قياسي،

00:10:22.799 --> 00:10:26.190
والكل متوقع إنه يمسك الجرّاح الإيطالي
يركنه مكان المريض،

00:10:26.214 --> 00:10:28.020
هنا، يا عزيزي، "مجدي" هيبصله بهدوء ويقولّه،

00:10:28.044 --> 00:10:29.933
إنه كان مشاكس النهاردة، كأنه عيّل صغير!

00:10:29.957 --> 00:10:31.942
"وبرضه، هأجيبلكم العجلة!"

00:10:31.966 --> 00:10:35.862
وبرغم إن "مجدي يعقوب"
اتعلم على إيد معلّم قاسي وصارم زي "بروك"،

00:10:35.886 --> 00:10:38.443
فهدوء "يعقوب" هيفضل ميزة بتميز مسيرته.

00:10:38.467 --> 00:10:42.542
"بروك"، رغم قسوته، هيحترم "مجدي يعقوب"،
لأنه مختلف عنه بهدوئه،

00:10:42.566 --> 00:10:45.235
هدوؤه اللي ما بيمنعهوش إنه يعبّر عن رأيه
من غير ما يخاف.

00:10:45.259 --> 00:10:48.648
وبحلول سنة 1967،
دكتور "بروك" بيكون قرّب من التقاعد،

00:10:48.672 --> 00:10:53.107
وهنا، هيدعم تلميذه "يعقوب" الشاب
عشان ييجي يمسك مكانه في مستشفى "برومبتون".

00:10:53.131 --> 00:10:55.596
"يعقوب" كان عنده مهارة،
وكمان، دعم أستاذه ليه،

00:10:55.620 --> 00:10:58.877
ولكنه، يا عزيزي،
لسة لم يكُن بريطاني كما يكفي.

00:10:58.901 --> 00:11:03.611
سنة 1967، هيوجّه مديرين "برومبتون"
دعوة لـ"مجدي يعقوب" على كاس نبيت.

00:11:03.635 --> 00:11:06.266
- "(أبو حميد)، إيه النبيت دا، معلش؟!"
- عصير عنب!

00:11:06.290 --> 00:11:10.087
أي طبيب وقتها كان يعرف إن دا
الـ"بروتوكول" البريطاني لمقابلة التوظيف،

00:11:10.111 --> 00:11:11.056
هيعمل معاه Interview.

00:11:11.080 --> 00:11:15.014
لكن وقتها، "مجدي يعقوب" ما كانش فاهم
"برتوكوليات" الإنجليز ولا تقاليدهم،

00:11:15.038 --> 00:11:16.694
لحد 10 دقايق قبل المعاد،

00:11:16.718 --> 00:11:18.268
"مجدي يعقوب" كان في أوضة العمليات،

00:11:18.292 --> 00:11:20.090
وهيخرج منها جري على الـMeeting
اللي هيحضره،

00:11:20.114 --> 00:11:21.424
وهو فاكره لقاء ودّي،

00:11:21.448 --> 00:11:24.342
ومش جاهز لشلّال الأسئلة
اللي هيتطربق فوق دماغه،

00:11:24.366 --> 00:11:27.302
حوالين بقى، إيه رؤيتك؟
إيه مشاريعك؟ إيه أفكارك؟

00:11:27.326 --> 00:11:29.111
شايف نفسك بعد 5 سنين فين؟

00:11:29.135 --> 00:11:32.711
وهنا، هيتفاجئ إنه داخل Interview،
والوظيفة تروح منه لحد تاني!

00:11:32.735 --> 00:11:37.390
طبعًا، يا عزيزي، "يعقوب" في هذه الفترة
هيكون في قاع قاع قاع الإحباط!

00:11:37.414 --> 00:11:40.848
وهيفتكر محادثة ليه
مع الجرّاح الشهير "هولمز سيلورس"،

00:11:40.872 --> 00:11:44.641
لمّا ليلاقيه جرّاح صغنن،
وفي وقت قليل، كان هيمسك مكان أستاذه،

00:11:44.665 --> 00:11:47.112
هينصح "مجدي يعقوب" إنه يحجّم من طموحاته،

00:11:47.136 --> 00:11:49.269
ويشوفله تخصص تاني غير جراحة القلب،

00:11:49.293 --> 00:11:50.571
يسيب التخصص دا لحاله،

00:11:50.595 --> 00:11:54.286
لأن كل جراحات القلب
اللي ليها قيمة اتعملت خلاص،

00:11:54.310 --> 00:11:56.698
لا يوجد جدبد يُمكن اكتشافه!

00:11:56.722 --> 00:11:58.759
"(أبو حميد)، هو كان بيتكلم كدا
زي الفنانة (فادية عبد الغني)؟!"

00:11:58.783 --> 00:11:59.709
لأ، يا عزيزي، دا من عندي!

00:11:59.733 --> 00:12:01.702
الحقيقة، يا عزيزي، إن الراجل كلامه أحبطه،

00:12:01.726 --> 00:12:04.904
وهنا، "مجدي يعقوب" هيقرر
إنه يسيب "بريطانيا" كلها، ويسافر "أمريكا".

00:12:04.928 --> 00:12:07.004
ولكن في ديسمبر 1967،

00:12:07.028 --> 00:12:09.763
هيتفاجئ العالم بنجاح جراحة جديدة،

00:12:09.787 --> 00:12:12.590
هتغيّر من مسار طب القلب في العالم
إلى الأبد!

00:12:12.614 --> 00:12:15.025
يوم 2 ديسمبر سنة 1967،

00:12:15.049 --> 00:12:19.229
هينجح الجنوب أفريقي "كريستيان بيرنارد"
في زراعة أول قلب بشري،

00:12:19.253 --> 00:12:20.728
في أحد المستشفيات في "كيب تاون".

00:12:20.752 --> 00:12:23.421
عملية زراعة القلب،
أو الـHeart Transplantation،

00:12:23.445 --> 00:12:26.462
هي عملية نقل قلب حي من متبرع

00:12:26.486 --> 00:12:28.880
وزرعه في جسم شخص تاني قلبه بيموت!

00:12:28.904 --> 00:12:31.242
وقلبه بيموت دي مش تشبيه بليغ عن قسوة،

00:12:31.266 --> 00:12:33.295
لأ، دي حالة طبية اسمها...

00:12:35.617 --> 00:12:36.567
زي الفشل الكلوي كدا!

00:12:36.591 --> 00:12:39.504
عملية زرع القلب بطبيعة الحال عملية معقدة،

00:12:39.528 --> 00:12:41.501
ودي، يا عزيزي، حقيقة،
مش محتاجة دكتور عشان تستنتجها،

00:12:41.525 --> 00:12:43.306
انت مش عارف تزرع بطاطس، هتعرف تزرع قلب؟!

00:12:43.330 --> 00:12:46.872
انت، يا عزيزي، قعدت 6 سنين طفولتك
حاطط فولة في علبة زبادي،

00:12:46.896 --> 00:12:49.935
وفوقيها قطنة، مستني الفول يزرّع، وما حصلش!

00:12:49.959 --> 00:12:51.357
ما بالك بقى لو بتزرع قلب!

00:12:51.381 --> 00:12:53.818
أي حد في الشارع هيبص على صورة القلب دي،

00:12:53.842 --> 00:12:54.771
هيفهم إن الموضوع صعب.

00:12:54.795 --> 00:12:57.009
خلّيني، يا عزيزي، أدّيك تشبيه
للي بيحصل في القلب،

00:12:57.033 --> 00:12:59.517
القلب عامل زي محطة مترو "رمسيس"، "الشُهَدا"،

00:12:59.541 --> 00:13:02.183
القلب بيستقبل الدم من حتة،
يودّيه حتة تانية،

00:13:02.207 --> 00:13:04.445
وبعد كدا، يستقبل اللي ودّاه،
ويرجّعه حتة تالتة،

00:13:04.469 --> 00:13:06.662
القلب، يا عزيزي، ياخد من الرئة،
يبعت على الجسم،

00:13:06.686 --> 00:13:08.082
ياخد من الجسم، يبعت على الرئة،

00:13:08.106 --> 00:13:09.374
ياخد من الرئة، يبعت على الجسم،

00:13:09.398 --> 00:13:10.556
ياخد من الجسم، يبعت على الرئة،

00:13:10.580 --> 00:13:13.760
شهيق، زفير، قلب يشتغل،
انت مش محتاج "مجدي" لحد دلوقتي.

00:13:13.784 --> 00:13:14.650
خُد بالك من نفسك، هه!

00:13:14.674 --> 00:13:16.311
بيستقبل الدم من حتة، يودّيه حتة تانية،

00:13:16.335 --> 00:13:18.302
وبعد كدا، يستقبل اللي ودّاه،
يرجّعه حتة تالتة.

00:13:18.326 --> 00:13:20.946
القلب عبارة عن 4 تجويفات، 4 أوض،

00:13:20.970 --> 00:13:23.962
وكل تجويف متوصّل بوعاء دموي كبير جدًا،

00:13:23.986 --> 00:13:27.429
الأُذين الأيمن متوصّل
بوريد أجوف علوي وسفلي،

00:13:27.453 --> 00:13:30.562
دُول راجعين بالدم
من أجزاء الجسم المختلفة، بيستلم،

00:13:30.586 --> 00:13:32.325
الدم اللي جاي محمّل CO2،

00:13:32.349 --> 00:13:35.112
الأذين الأيمن بيفرّغ حمولته
في البطين الأيمن،

00:13:35.136 --> 00:13:37.555
ومنه للشريان الرئوي، ومنه للرئة،

00:13:37.579 --> 00:13:39.436
اللي بتنضّف الدم من الـCO2،

00:13:39.460 --> 00:13:42.292
وتدخّل مكانه O2، أكسجين، يا عزيزي.

00:13:42.316 --> 00:13:44.183
"أيوة، عارفه دا يا (أبو حميد)،
دا أنا بأتنفسه على فكرة!"

00:13:44.207 --> 00:13:45.659
وأنا كمان، يا عزيزي،
بيننا حاجات كتير مشتركة!

00:13:45.683 --> 00:13:47.273
ما تجيب بوسة!

00:13:47.297 --> 00:13:49.732
الدم النضيف أبو أكسجين دا
بيرجع تاني للقلب،

00:13:49.756 --> 00:13:51.164
ويقوم مفضّي في النُص الشمال،

00:13:51.188 --> 00:13:52.979
الحتة الشمال، الأذين الأيسر،

00:13:53.003 --> 00:13:54.981
ومنه للبطين الأيسر،

00:13:55.005 --> 00:13:57.573
اللي متوصل بأكبر شرايين الجسم،

00:13:57.597 --> 00:14:00.884
عايزك، يا عزيزي، تسلّم على عمك
الشريان الأورطي،

00:14:00.908 --> 00:14:02.107
دا "صلاح سالم" بتاع الجسم،

00:14:02.131 --> 00:14:03.509
دا اللي لحم كتافك من خيره!

00:14:03.533 --> 00:14:06.472
بياخد الدم أبو أكسجين الملظلظ دا،

00:14:06.496 --> 00:14:08.028
ويبعت بقى Highway،

00:14:08.052 --> 00:14:10.479
أي حتة في الجسم عايزة أكسجين، يودّيلها،

00:14:10.503 --> 00:14:11.882
امتحانات، يبعت للمخ،

00:14:11.906 --> 00:14:13.853
واكل فول، يتبّت في المعدة.

00:14:13.877 --> 00:14:15.365
النهاردة ليلة فرحك؟ معلش!

00:14:15.389 --> 00:14:17.987
بتحب؟ آه، معلش، تعبان شوية النهاردة!

00:14:18.011 --> 00:14:20.636
أي حتة عايزة دم، يبعتلها!

00:14:20.660 --> 00:14:21.897
"إيه يا (أبو حميد) التأثيرات البصرية دي؟!"

00:14:21.921 --> 00:14:24.841
دا، يا عزيزي، اختصار
لما يحدث في الدورة الدموية.

00:14:24.865 --> 00:14:26.029
"طب ما العلم سهل يا (أبو حميد) أهو!"

00:14:26.053 --> 00:14:28.351
أتمنى، بصراحة، يا عزيزي،
إن الدكتور "مجدي"، بعد هذا الشرح،

00:14:28.375 --> 00:14:30.830
وكل هذه السنوات من الصمت والهدوء،

00:14:30.854 --> 00:14:31.973
ما يفقدش وقاره عليا!

00:14:31.997 --> 00:14:34.214
دكتور "مجدي"، عهدتك دمث، افضل دامثًا!

00:14:34.238 --> 00:14:36.812
المهم، يا عزيزي،
هذا القلب بقى، بكل هذه التعقيدات،

00:14:36.836 --> 00:14:40.687
انت المفروض، لو هو بايظ،
تشيله، وتحط مكانه قلب تاني،

00:14:40.711 --> 00:14:42.596
بكل بقى الوصلات والسلوك اللي طالعة!

00:14:42.620 --> 00:14:44.624
دا مش محتاج دكتور، دا محتاج مهندس تشطيب!

00:14:44.648 --> 00:14:46.748
دا غير كمان،
موضوع إن انت توقّف الدورة الدموية دا،

00:14:46.772 --> 00:14:49.240
هتشيل وتركّب ازاي؟!
بأقولّك إيه، ما ينفعش تقف!

00:14:49.264 --> 00:14:52.079
ازاي هتشيل كل هذه التوصيلات،
وتجيب قلب سليم،

00:14:52.103 --> 00:14:55.331
وتحطه مكان البايظ،
وتخيطه بالشبكة المعقدة دي؟

00:14:55.355 --> 00:14:57.221
"(أبو حميد)، أنا حاسس في كلامك
إن هناك ثغرة،

00:14:57.245 --> 00:14:59.938
يعني، معروف اللي بيتبرع بكلاويه،
عنده كليتين،

00:14:59.962 --> 00:15:02.028
فخُد واحدة، وأنا واحدة، وهنكمّل.

00:15:02.052 --> 00:15:03.746
اللي بيتبرع بالكبد، بيطلّع فص،

00:15:03.770 --> 00:15:07.019
فخُد رُبع، وأنا معايا 3 أرباعه،
وإن شاء الله، نكمّل.

00:15:07.043 --> 00:15:09.735
فانت هتعيش، وأنا هأعيش،
وكل ما تتزنق، هأفصصلك!

00:15:09.759 --> 00:15:13.849
إنما معلش يعني، مين هيتبرع بقلبه السليم،
ويحط مكانه البايظ؟!

00:15:13.873 --> 00:15:15.522
فيه واحد قلبه كبير، فبيقطّع منه يعني؟!"

00:15:15.546 --> 00:15:17.681
عزيزي، أرجوك، ممكن نهدا شوية؟ ممكن؟

00:15:17.705 --> 00:15:20.321
ممكن نفترض إن احنا
ما عندناش علم بكل الأمور؟ ممكن؟

00:15:20.345 --> 00:15:22.743
الحقيقة، يا عزيزي، إن دا سؤال منطقي،
برغم إن كوميديتك فاسدة!

00:15:22.767 --> 00:15:26.664
سؤال التبرع بالقلب هو أكبر معضلة
بيواجهها هذا المجال،

00:15:26.688 --> 00:15:29.597
لأن القلب الجديد لازم يتاخد من جسم حي،

00:15:29.621 --> 00:15:32.625
فازاي تعمل كدا في واحد لسة عايش،
عشان تنقذ واحد تاني؟

00:15:32.649 --> 00:15:33.563
فدا سؤال منطقي.

00:15:33.587 --> 00:15:36.512
الإجابة، يا عزيزي، على سؤالك،
إن المتبرع يكون عايش ومش عايش،

00:15:36.536 --> 00:15:38.609
وقادر على بُعدك، عادي، قبل ما تسأل وتستظرف!

00:15:38.633 --> 00:15:40.421
بيكون، يا عزيزي، ميت إكلينيكيًا،

00:15:40.445 --> 00:15:44.053
الموت الإكلينيكي هو موت منطقة ما
في الجهاز العصبي،

00:15:44.077 --> 00:15:45.763
اسمها جذع المخ أو الـBrain Stem،

00:15:45.787 --> 00:15:49.784
المنطقة دي، يا عزيزي، لمّا بتموت،
خلاص، شكرًا، Enough of Life،

00:15:49.808 --> 00:15:50.842
ما بترجعش تاني،

00:15:50.866 --> 00:15:52.341
ومن غيرها، الرئة مش هتشتغل،

00:15:52.365 --> 00:15:55.046
المريض، يا عزيزي، بيكون عايش،
ولكن بيبقى عايش بالأجهزة،

00:15:55.070 --> 00:15:56.376
وفي نفس الوقت، هو مش عايش،

00:15:56.400 --> 00:15:58.559
لأن الأجهزة لو اتفصلت، كل حاجة هتقف!

00:15:58.583 --> 00:16:00.265
بالتالي، امتى هنعتبر المريض ميت؟

00:16:00.289 --> 00:16:01.572
هل إما قلبه يقف؟

00:16:01.596 --> 00:16:03.248
ولّا لمّا مخه يقف عن العمل؟

00:16:03.272 --> 00:16:05.413
معظم أطباء القلب بيختاروا الإجابة التانية.

00:16:05.438 --> 00:16:07.668
بالتالي، بعد ما جذع المخ بيكون مات،

00:16:07.692 --> 00:16:10.937
بيبقى فيه فرصة إن انت تاخد
القلب اللي شغال دا،

00:16:10.961 --> 00:16:12.481
وتزرعه في جسم حد تاني،

00:16:12.505 --> 00:16:14.355
لأن الشخص دا بتعريف الطب مات،

00:16:14.379 --> 00:16:15.924
بس لسة قلبه شغال،

00:16:15.948 --> 00:16:20.375
اللي مخه بيقف عن العمل بيسمح لأطباء القلب
إن هما يكون معاهم وقت كفاية

00:16:20.399 --> 00:16:21.607
لأن المريض لسة على الأجهزة،

00:16:21.631 --> 00:16:24.477
دا بيقدر يخلّيهم يقدروا يحطوا
أعضاء التنفس والقلب

00:16:24.501 --> 00:16:27.850
على أجهزة صناعية لحين استئصال قلب المريض.

00:16:27.874 --> 00:16:30.368
أما لو استنينا بقى، بالصلاة على النبي،
إما القلب يُقَف،

00:16:30.392 --> 00:16:31.272
الوقت اللي هيكون متاح

00:16:31.272 --> 00:16:33.598
عشان تنقل هذا القلب لجسم جديد،
هيبقى قليل أوي.

00:16:33.622 --> 00:16:35.576
وبينما الجدل دا ما كانش لسة اتحسم في الغرب،

00:16:35.600 --> 00:16:38.653
فالقوانين في "جنوب أفريقيا"
كان هناك فيها مساحة للمناورة،

00:16:38.677 --> 00:16:41.302
القانون بيدّي للطبيب هذا الخيار،

00:16:41.326 --> 00:16:44.650
"انت يا عم الطبيب اختار
المريض اللي قُدّامك عايش ولّا ميت."

00:16:44.674 --> 00:16:47.738
و"بيرنارد"، الطبيب اللي عمل
أول عملية زرع قلب للبشر،

00:16:47.762 --> 00:16:49.674
اتجرّأ أخيرًا ونفّذ العملية.

00:16:49.698 --> 00:16:51.999
"تايمز" هتذكر مجهود "بيرنارد"
في زراعة القلب

00:16:52.023 --> 00:16:54.558
على إنه المعادل الطبي
لصعود جبل "إيفرست"،

00:16:54.582 --> 00:16:56.665
دا طبعًا أعظم من جبل "إيفرست" بكتير!

00:16:56.689 --> 00:16:58.571
هذه التجربة، يا عزيزي، الناجحة،

00:16:58.595 --> 00:17:02.837
بتشجّع أطباء كتير حوالين العالم
إن هما كمان يجربوا يزرعوا قلب،

00:17:02.861 --> 00:17:05.715
"أيوة يا (أبو حميد)،
خلّي الطب يتحد مع الزراعة ويتطور!"

00:17:05.739 --> 00:17:07.223
عزيزي، قُلنا نقول: "ما شاء الله!"

00:17:07.247 --> 00:17:09.639
عينك فلقت الحَجَر، والحَجَر اللي وراه!

00:17:09.663 --> 00:17:11.281
الطب للأسف ما بيتطورش بالسرعة دي!

00:17:11.305 --> 00:17:14.604
مريض "بيرنارد" اللي هيتزرعله القلب
هيموت بعد 18 يوم بس!

00:17:14.628 --> 00:17:18.085
ولمّا يكرر الأطباء في العالم
عملية زراعة القلب، في الوقت دا يعني،

00:17:18.109 --> 00:17:21.830
هنلاقي إن 14
من أول 20 حالة زراعة قلب في العالم،

00:17:21.854 --> 00:17:23.270
ما عاشوش أكتر من 10 أيام!

00:17:23.294 --> 00:17:25.435
العالم، خلاص، فهم ازاي نعمل العملية،

00:17:25.459 --> 00:17:28.986
لكن المشكلة هنا إن جسم الإنسان
بيتعامل مع العضو الجديد دا

00:17:29.010 --> 00:17:30.315
على إنه عضو غريب،

00:17:30.339 --> 00:17:31.826
جسم جديد داخل نظامه،

00:17:31.850 --> 00:17:34.641
جهاز المناعة بيقولّك: "إيه دا دا دا دا؟!
إيه القلب الجديد دا؟!

00:17:34.665 --> 00:17:35.702
دا شكله إرهابي!"

00:17:38.091 --> 00:17:39.292
أيوة يا فندم!

00:17:39.316 --> 00:17:42.734
فيه حد متنكر على هيئة القلب
وعمّال يضخ دم من الصبح،

00:17:42.758 --> 00:17:45.472
ما تقلقش خالص، أنا صفّيته!

00:17:46.911 --> 00:17:51.031
هي الأعضاء ليه بتفشل؟!
الوغد، زرع متفجرات في جميع أنحاء الجسم!

00:17:51.055 --> 00:17:52.518
الحل، يا عزيزي، عرفنا بعد كدا،

00:17:52.542 --> 00:17:55.577
هو تناول أدوية تقلل المناعة في الجسم كله،

00:17:55.601 --> 00:17:58.517
وبالتالي، تقلل من الهجمة المرتدة
اللي الجسم بيعملها على القلب،

00:17:58.541 --> 00:17:59.715
المشكلة، يا عزيزي، إن الأدوية وقتها

00:17:59.715 --> 00:18:03.214
كانت أضعف من إنها
تخلّي جهاز المناعة يتوقف عن الضرب،

00:18:03.239 --> 00:18:05.127
جهاز المناعة ما كانش لاقي حد يحوشه،

00:18:05.151 --> 00:18:08.392
عمّال يضرب في القلب
على إنه جسم غريب جاي يدمر الجسم.

00:18:08.416 --> 00:18:11.315
في تقرير للجمعية الطبية البريطانية سنة 1969،

00:18:11.339 --> 00:18:13.046
هيقول البروفيسور "هنري ميلر"

00:18:13.070 --> 00:18:16.463
إن النجاح الدرامي للزراعة
مش هيمنع من مشاكل العملية،

00:18:16.487 --> 00:18:17.858
أو معدّل النجاة المحدود،

00:18:17.882 --> 00:18:20.877
وحاليًا، هتقف العمليات
بشكل مؤقت في "بريطانيا"،

00:18:20.901 --> 00:18:23.050
لحد ما يلاقوا حلول الرفض المناعي دا.

00:18:23.074 --> 00:18:25.764
فاكر، يا عزيزي، زمان،
كان فيه حلقة عن "مجدي يعقوب"،

00:18:25.788 --> 00:18:28.018
فاكر الاسم دا؟ اتكلمت عنه في أول الحلقة.

00:18:28.042 --> 00:18:32.077
في الوقت دا، يا عزيزي، لو تفتكر،
"مجدي يعقوب" فيه طبيب زميله أحبطه،

00:18:32.101 --> 00:18:36.030
فقالّه يعمل إيه؟
يسيب "بريطانيا"، ويسافر "أمريكا".

00:18:36.054 --> 00:18:41.568
"مجدي" هيتشجع لأن "أمريكا" كانت هي المكان
اللي "كريستيان بيرنارد" طور فيه مهاراته،

00:18:41.592 --> 00:18:43.348
قبل ما ينجح في عمليته في "جنوب أفريقيا".

00:18:43.372 --> 00:18:45.717
كمان، العرض اللي كان جايلّه
من جامعة "شيكاغو"،

00:18:45.741 --> 00:18:49.078
كان براتب يُقدّر بـ15 ألف دولار سنويًا،

00:18:49.102 --> 00:18:50.822
دا، يا عزيزي، كان في الستينات، مش دلوقتي.

00:18:50.846 --> 00:18:53.579
"والله يا (أبو حميد)، لو كنت قُلتلي في 2050،
المبلغ كبير برضه!"

00:18:53.603 --> 00:18:54.853
"أمريكا"، يا عزيزي، هتكون جنة،

00:18:54.877 --> 00:18:57.869
فيها "مجدي يعقوب" مش بس هيتعلم
يكون جرّاح في أوضة العمليات،

00:18:57.893 --> 00:18:59.991
وإنما بقى يدير معمل أبحاث،

00:19:00.015 --> 00:19:01.874
هيحتك بعلماء حاصلين على "نوبل"،

00:19:01.898 --> 00:19:05.725
وقامات علمية بحجم "جون كيركلين"
مؤسس جراحة القلب المفتوح.

00:19:05.749 --> 00:19:07.583
مساحة جامعة "شيكاغو" كانت كبيرة جدًا،

00:19:07.607 --> 00:19:09.738
وأكبر من أي مكان اشتغل فيه قبل كدا،

00:19:09.762 --> 00:19:11.943
بقاء "مجدي يعقوب" في "أمريكا" كان محسوم،

00:19:11.967 --> 00:19:14.717
خصوصًا، لمّا "فريدريك كيتل"
رئيس قسم القلب في الجامعة،

00:19:14.741 --> 00:19:16.875
بيسهّل وصول شريكة "مجدي يعقوب" لـ"أمريكا"،

00:19:16.899 --> 00:19:18.395
السيدة "ماريان" الألمانية،

00:19:18.419 --> 00:19:20.286
وبيشرف، يا عزيزي، بنفسه على جوازهم،

00:19:20.310 --> 00:19:23.378
"يلّا، تعالى (أمريكا)، وشد الجماعة معاك.
هنجوّزهالك هنا يا عم."

00:19:23.402 --> 00:19:25.962
بعد، يا عزيزي، سنة واحدة
من هذا النعيم المفاجئ،

00:19:25.986 --> 00:19:30.303
Plot Twist، يا عزيزي، "كيتل" هيتفاجئ
بـ"مجدي يعقوب" بياخد أكبر مخاطرة في "كاريره"،

00:19:30.327 --> 00:19:31.853
- "عايز تعمل إيه؟!"
- "عايز أرجع (بريطانيا)."

00:19:31.877 --> 00:19:33.387
- "إيه؟!"
- "عايز أرجع (بريطانيا)."

00:19:33.411 --> 00:19:34.592
"أنا سمعت، أنا مستغرب!"

00:19:34.616 --> 00:19:35.967
بالنسبة لـ"كيتل"، دا كان جنون!

00:19:35.991 --> 00:19:38.276
"(هيرفيلد)، اللي انت رايحلها دي،
مستشفى في الأرياف،

00:19:38.300 --> 00:19:41.383
على بُعد 30 كيلو
من أماكن الطب المهمة في (بريطانيا).

00:19:41.407 --> 00:19:43.862
وعشان توصلّها، زيها زي أي ريف،

00:19:43.886 --> 00:19:46.052
هتاخد طرُق مش ممهدة، مليانة مطبات!"

00:19:46.076 --> 00:19:49.579
"كيتل" كمان هيحذر "مجدي"
إن "بريطانيا" مؤسساتها متزمتة،

00:19:49.603 --> 00:19:52.278
مش هتدّيله أي إمكانيات
يكون بيها جرّاح عالمي،

00:19:52.302 --> 00:19:54.591
ببساطة، لو رجع "بريطانيا"، هيتنسي!

00:19:54.615 --> 00:19:57.553
ولكن، يا عزيزي، "مجدي يعقوب"،
كما تعودت عليه في أول الحلقة،

00:19:57.577 --> 00:20:00.432
يتفق عدوه وحبيبه أنه مجنون!

00:20:00.456 --> 00:20:02.449
"مجدي يعقوب"، يا عزيزي، بياخد قرار ضد دا،

00:20:02.473 --> 00:20:03.778
ولكن عشان دا!

00:20:03.802 --> 00:20:08.392
"مجدي يعقوب" هيرجع "بريطانيا"
لأسباب إنسانية، وليست أسباب عملية.

00:20:08.849 --> 00:20:12.001
"مجدي يعقوب"، يا عزيزي،
كان بيكره تشدد المؤسسات الطبية،

00:20:12.025 --> 00:20:14.513
ولكنه كان مؤمن
بهيئة الصحة الوطنية البريطانية،

00:20:14.537 --> 00:20:19.794
ودا كيان اتأسس سنة 1948،
وهدفه علاج المواطنين بالمجان،

00:20:19.818 --> 00:20:22.669
اتأسس في وقت "بريطانيا"
كانت لسة بتتعافى فيه من الحرب العالمية

00:20:22.693 --> 00:20:24.865
وطبقاتها متقسّمة والمجتمع منظّم،

00:20:24.889 --> 00:20:27.894
الهيئة دي قدرت توحّد
الملايين من كل الطبقات،

00:20:27.918 --> 00:20:31.050
لمّا قدّمت خدمة صحية متساوية،
وفي نفس الوقت، إنسانية،

00:20:31.074 --> 00:20:33.264
خدمة صحية ما بتبصش لطبقتك ولا فلوسك.

00:20:33.288 --> 00:20:36.811
دا، يا عزيزي، بيفكّر "مجدي يعقوب"
بدور أبوه الإنساني وقت الحرب في "مصر"،

00:20:36.835 --> 00:20:40.276
ومدرّسه "علي حسن"،
اللي كان بيلفّ على القرى والأرياف بعلمه.

00:20:40.300 --> 00:20:44.175
لمّا "يعقوب" راح "أمريكا"،
اتفاجئ بنظام رعاية صحية غير متكافئ،

00:20:44.199 --> 00:20:46.988
كتير من الشعب هناك بيكره الأطباء،
بسبب جشعهم!

00:20:47.012 --> 00:20:49.475
لمّا بيساعده عامل مكسيكي
إنه ينقل عفشه لشقته،

00:20:49.499 --> 00:20:52.306
أول ما يعرف إنه دكتور، هتتغير معاملته معاه،

00:20:52.330 --> 00:20:55.138
وهيحكيله على أخوه،
اللي عيلته باعت كل حاجة،

00:20:55.162 --> 00:20:57.365
وولاده اترموا في الشارع، عشان هو يتعالج!

00:20:57.389 --> 00:20:59.241
لأنه مريض بالسرطان، وما عندهوش تأمين.

00:20:59.265 --> 00:21:01.870
"مجدي يعقوب" كان متأكد
إن دا مستحيل يحصل في "بريطانيا"،

00:21:01.894 --> 00:21:04.486
لو الراجل دا كان هناك،
كان هيتعالج قبل ما يتسئل عن الفلوس.

00:21:04.510 --> 00:21:06.955
وهنا، يا عزيزي، "مجدي يعقوب"
هيخاطر بمستقبله كله،

00:21:06.979 --> 00:21:10.425
لأن الرعاية الصحية بالنسباله
هي حق متعلق بالكرامة الإنسانية،

00:21:10.449 --> 00:21:13.424
وهيرجع لبلد هي أقل في التقدم
وأقل في المخاطرة،

00:21:13.448 --> 00:21:16.329
خصوصًا، يا عزيزي،
في مجال الزراعة والطب التجريبي،

00:21:16.353 --> 00:21:18.335
ولكن بالنسباله هي أكثر إنسانية،

00:21:18.359 --> 00:21:20.710
وفيها، هيقدر يخدم البشر من كل الطبقات.

00:21:20.734 --> 00:21:23.315
في كتابها "قلب (هيرفيلد)"،
هتقول الجرّاحة "ماري شيفيرد"

00:21:23.339 --> 00:21:25.611
إن "مجدي يعقوب" بمجرد وصوله لـ"هيرفيلد"،

00:21:25.635 --> 00:21:26.971
هيلاقيها مكان لسة بيبدأ،

00:21:26.995 --> 00:21:29.848
آخره يعمل عمليتين قلب مفتوح
في الأسبوع ولّا حاجة!

00:21:29.872 --> 00:21:32.341
فجأة، يا عزيزي، الكل هيتفاجئ
بالطبيب المصري،

00:21:32.365 --> 00:21:34.482
اللي بيرفع معدّل العمليات دي 3 أضعاف،

00:21:34.506 --> 00:21:37.329
عشان فجأة، "هيرفيلد"،
المستشفى القروية المنسية،

00:21:37.353 --> 00:21:40.765
تكون تاني أعلى مكان في "بريطانيا"
لعمل عمليات القلب.

00:21:40.789 --> 00:21:43.987
"يعقوب" هيعلّم الأطباء
يعتمدوا على الصمامات الطبيعية،

00:21:44.011 --> 00:21:45.402
لأنها أوثق من الصناعية.

00:21:45.426 --> 00:21:47.755
"هما كانوا بيستخدموا
الصناعية يا (أبو حميد)؟! دا خطر أوي!"

00:21:47.779 --> 00:21:49.638
إيش فهّمك انت؟! ما تسيبني أشرح يا عم!

00:21:49.662 --> 00:21:52.519
"لأ يا (أبو حميد)،
بس حسيت إن أنا متفق مع القرار دا."

00:21:52.543 --> 00:21:53.962
- حد طلب رأيك؟!
- "حاضر يا (أبو حميد)."

00:21:53.986 --> 00:21:55.715
الصمام، يا عزيزي، حاجة عاملة زي البوابة كدا،

00:21:55.739 --> 00:21:57.255
بتسمح إن الدم يعدّي في اتجاه،

00:21:57.279 --> 00:21:59.161
وبتمنع إنه يرجع في الاتجاه المعاكس،

00:21:59.185 --> 00:22:00.918
فلو باظت الصمامات، بتسّرب دم،

00:22:00.942 --> 00:22:03.366
وساعتها، لازم نغيّر الصمام بواحد تاني سليم،

00:22:03.390 --> 00:22:05.979
دي، يا عزيزي، عملية اسمها
الـValve Replacement.

00:22:06.003 --> 00:22:08.929
والصمام الجديد يا إما صناعي
من مادة معدنية مثلًا،

00:22:08.953 --> 00:22:11.434
أو من أنسجة طبيعية من إنسان أو حيوان.

00:22:11.458 --> 00:22:14.151
دكتور "مجدي يعقوب" بقى
عشان يوفّر صمامات طبيعية،

00:22:14.175 --> 00:22:16.261
هيتواصل مع أطباء شرعيين في "لندن"،

00:22:16.285 --> 00:22:19.231
ويأسس بنك للصمامات البشرية في "هيرفيلد".

00:22:19.255 --> 00:22:22.060
وكل تجربته البحثية
وإدارة المعامل في "شيكاغو"،

00:22:22.084 --> 00:22:26.054
هتخلّيه قادر إنه يدفع الأطباء
للمشاركة في تجارب سريرية،

00:22:26.078 --> 00:22:29.283
فجأة، يا عزيزي، المجتمع الطبي هيتفاجئ
بعشرات الدراسات

00:22:29.307 --> 00:22:33.090
موجودة في مجالات مرموقة
باسم أطباء "هيرفيلد".

00:22:33.114 --> 00:22:35.038
على حسب، يا عزيزي، "مالكولم تاورز"، مديره،

00:22:35.062 --> 00:22:38.996
ولا دكتور في "هيرفيلد" قدِر يخمن
"مجدي يعقوب" بينام كام ساعة في اليوم،

00:22:39.020 --> 00:22:40.864
الراجل بيخلّص عملية متأخر الفجر،

00:22:40.888 --> 00:22:44.214
يلاقوه الساعة 8 الصبح
موجود بكل أناقته بيناقش بحث طبي!

00:22:44.238 --> 00:22:45.602
اتنين، يا عزيزي، بس في العالم
بيعرفوا يعملوها،

00:22:45.626 --> 00:22:46.890
"مجدي يعقوب" و"أحمد شوبير"!

00:22:46.914 --> 00:22:49.813
بيسهر لحد الصبح في الأستوديو،
8 الصبح، تلاقيه مَلِك في الراديو!

00:22:49.837 --> 00:22:51.701
على حسب الطبيب "بيتر أليفيزاتوس"،

00:22:51.725 --> 00:22:54.832
دا النمط أو الـPattern
اللي هيميز مسيرة "مجدي يعقوب"،

00:22:54.856 --> 00:22:57.771
شخص ما بينامش غير ساعتين،
وأحيانًا، ما بينامش خالص،

00:22:57.795 --> 00:23:00.623
قادر يقود غرفة عمليات ومستشفى كاملة،

00:23:00.647 --> 00:23:02.402
بلا تعب ولا كلل ولا ملل.

00:23:02.426 --> 00:23:05.732
لحد هنا، يا عزيزي،
احنا بنتكلم على "مجدي يعقوب" في نسخة بدائية،

00:23:05.756 --> 00:23:08.608
مجرد طبيب متميز، مجتهد، مثابر،

00:23:08.632 --> 00:23:11.491
بيحط مستشفى مش موجودة على الخريطة،
على الخريطة.

00:23:11.515 --> 00:23:16.354
ولكن سنة 1973،
هيبدأ صدامه مع مؤسسات الطب البريطانية،

00:23:16.378 --> 00:23:18.959
لمّا واحدة من عمليات زراعة القلب
اللي هو عملها، فشلت!

00:23:20.592 --> 00:23:23.311
رحيل مأساوي، عودٌ أحمد، وأبقى عندك!

00:23:23.335 --> 00:23:25.135
من بعد، يا عزيزي، الوقف الطوعي،

00:23:25.159 --> 00:23:29.101
اللي فرضته المؤسسات الطبية البريطانية
على عمليات زراعة القلب،

00:23:29.125 --> 00:23:30.357
صحيح العمليات هتقف،

00:23:30.381 --> 00:23:32.035
ولكن في سبتمبر 73،

00:23:32.059 --> 00:23:36.795
هيتفاجأ البريطانيين بطبيب مصري
بيعمل عملية زراعة قلب في "هيرفيلد"،

00:23:36.819 --> 00:23:38.145
ولمّا العملية دي بتفشل،

00:23:38.169 --> 00:23:41.129
جريدة "صنداي بيبول"،
اللي بتوزّع أكتر من 5 مليون نسخة،

00:23:41.153 --> 00:23:42.345
هتنشر الخبر،

00:23:42.369 --> 00:23:44.105
يتحول الخبر إلى Trend،

00:23:44.129 --> 00:23:45.377
و"أبو كبير ميديا" تدخل،

00:23:45.401 --> 00:23:47.212
و"القاهرة 24" تصوّر!

00:23:47.236 --> 00:23:51.597
و"شاهد الطبيب المصري الذي يتقاضى
15 ألف دولار في (أمريكا) ماذا يفعل هنا!"

00:23:51.621 --> 00:23:53.070
و"لتفاصيل أكتر، انقر الـLink!"

00:23:53.094 --> 00:23:55.954
هيتعرّض، يا عزيزي، "مجدي يعقوب" لهجوم شديد،

00:23:55.978 --> 00:23:57.824
وخصوصًا، من البرلمان البريطاني.

00:23:57.848 --> 00:24:00.370
"مجدي يعقوب"، يا عزيزي،
في وسط كل هذه الاتهامات،

00:24:00.394 --> 00:24:05.322
هيرد ويقول إن فشل هذه العملية
سببه الأساسي هو تأخر الحصول على قلب المتبرع،

00:24:05.346 --> 00:24:08.846
لأن الأطباء خدوا وقت طويل
عشان يفاتحوا قلب المتبرع في الموضوع،

00:24:08.870 --> 00:24:11.887
ودا بسبب ثقافة
بتخلّي الناس تخاف من عملية الزرع،

00:24:11.911 --> 00:24:13.357
سواء أطباء بقى أو أهالي.

00:24:13.381 --> 00:24:16.391
"مجدي يعقوب" بيقول إن ببساطة
طالما ما جربناش،

00:24:16.415 --> 00:24:18.292
عمر ما هذه العمليات هتتطور يا جماعة،

00:24:18.316 --> 00:24:20.103
لأن حتى لو مشكلة الرفض موجودة،

00:24:20.127 --> 00:24:23.142
فاحنا كل يوم هيبقى عندنا مريض،
لو ما اتزرعلهوش قلب، هيموت!

00:24:23.166 --> 00:24:25.972
فالأحسن يا جماعة
إن احنا نجرب ونراكم المعرفة.

00:24:25.996 --> 00:24:27.931
ويمكن آه، فيه ناس هتموت النهاردة،

00:24:27.955 --> 00:24:30.297
بس قُدّام، ناس أكتر بكتير هتعيش.

00:24:30.321 --> 00:24:32.873
دا بدل ما نستخبى
ورا مشكلة الرفض دي، ونعملها حجة،

00:24:32.897 --> 00:24:34.691
ونقف نتفرج على موت ناس محتوم!

00:24:34.715 --> 00:24:37.166
كلام "مجدي يعقوب"، يا عزيزي،
لم يكن على زراعة القلب بس،

00:24:37.190 --> 00:24:39.360
دا كان بيتكلم في معضلة طب القلب كله.

00:24:39.384 --> 00:24:40.725
وخلّيني، يا عزيزي، أدّيك مثال.

00:24:40.749 --> 00:24:44.041
سنة 1797، هيكتشف الأسكتلندي "ماثيو بايلي"

00:24:44.065 --> 00:24:46.098
حالة تبديل وضع الشرايين،

00:24:46.122 --> 00:24:48.395
أو الـTransposistion of The Great Vessels،

00:24:48.419 --> 00:24:49.313
أو ما يُعرَف بالـTGA،

00:24:49.337 --> 00:24:51.452
دي، يا عزيزي، حالة
بيكون فيها القلب متشقلب،

00:24:51.476 --> 00:24:55.066
الشريان الأورطي بيكون
متوصّل بالبطين الأيمن بدل الأيسر،

00:24:55.090 --> 00:24:57.930
والشريان الرئوي متوصّل بالأيسر بدل الأيمن.

00:24:57.954 --> 00:24:59.435
الله! جرى إيه يا قلب؟! انت بتهزر؟!

00:24:59.459 --> 00:25:00.949
مش دقنه وافتلّه، ما ينفعش!

00:25:00.973 --> 00:25:03.374
النتيجة، يا عزيزي،
إن القلب بيبقى تقريبًا أحول،

00:25:03.398 --> 00:25:08.555
القلب بيضخ الدم ناقص أكسجين للجسم،
وبيرجّع الدم الغني بالأكسجين للرئة!

00:25:08.579 --> 00:25:10.227
يا أسطى، انت بتعمل إيه؟!

00:25:10.251 --> 00:25:11.625
باختصار، كله عكس بعضه.

00:25:11.649 --> 00:25:16.501
"مجدي يعقوب"، يا عزيزي، هيهتم بهذه الحالة،
لأنها هتقعد فوق الـ100 سنة من غير حل،

00:25:16.525 --> 00:25:18.387
كله خايف يجرب، وكله خايف يقرّب!

00:25:18.411 --> 00:25:19.920
بوصولنا، يا عزيزي، للقرن الـ20،

00:25:19.944 --> 00:25:22.598
%90 من الناس اللي بيبقى عندهم الحالة دي

00:25:22.622 --> 00:25:24.744
بيموتوا في خلال سنة، One Year،

00:25:24.768 --> 00:25:27.028
و30% منهم بيموتوا في أول أسبوع!

00:25:27.052 --> 00:25:29.200
"طب بسيطة يا (أبو حميد)،
ما احنا عملنا الكبيرة،

00:25:29.224 --> 00:25:31.442
نقلنا قلب واحد لقلب واحد تاني،

00:25:31.466 --> 00:25:33.522
ركّبنا الأورطي والرئوي في الجديد،

00:25:33.546 --> 00:25:35.342
بالبلدي كدا، سقّطنا ماكينة،

00:25:35.366 --> 00:25:37.623
المفروض في حالتنا هنا هو إن دي حاجة أسهل،

00:25:37.647 --> 00:25:40.837
هنبدّل مكان الماكينة كداهو، Rotate 180."

00:25:40.861 --> 00:25:45.483
بالظبط، يا عزيزي، دا اللي "مجدي يعقوب"
ودكتور تاني اسمه "جاتيني" هيعملوه،

00:25:45.507 --> 00:25:50.315
ولكن العالَم هيتفاجئ بمعدّل وفيات عالي
في عمليات "يعقوب" و"جاتيني"!

00:25:50.339 --> 00:25:52.408
في العادي والطبيعي والسليم،

00:25:52.432 --> 00:25:55.569
البطين الأيسر اللي مسئول
عن ضخ الدم في الجسم،

00:25:55.593 --> 00:25:57.726
عن طريق شريانك المفضّل، الشريان الأورطي،

00:25:57.750 --> 00:26:01.085
وطبيعي إن الجدار الأيسر دا يكون سميك وقوي،

00:26:01.109 --> 00:26:02.435
دا بيضخ للجسم كله،

00:26:02.459 --> 00:26:04.452
محتاج يبقى "بيج (رامي)"، عشان يعرف يوصّل.

00:26:04.476 --> 00:26:07.196
دي، يا عزيزي، قوة
محتاجة قوة ضغط كبيرة جدًا،

00:26:07.220 --> 00:26:08.148
القلب عضلة،

00:26:08.172 --> 00:26:10.844
قوة العضلة معتمدة
على حجم المجهود اللي بتعمله،

00:26:10.868 --> 00:26:12.633
وفي حالة الـTGA اللي بأحكيلك عنها،

00:26:12.657 --> 00:26:15.542
بيكون البطين الأيسر
مش متوصّل بالشريان الأورطي،

00:26:15.566 --> 00:26:18.892
وبالتالي، مش متمرّن كويس على أحمال تقيلة،

00:26:18.916 --> 00:26:22.709
وبالتالي، جداره ضعيف، وقوته العضلية ضعيفة.

00:26:22.733 --> 00:26:25.488
فيا عزيزي، لمّا عملنا العملية وقلبناه،

00:26:25.512 --> 00:26:27.576
ما بيقدرش يتأقلم على الوضع الجديد،

00:26:27.600 --> 00:26:32.220
لأنه بقى متوصّل لشريان حلوف، مطرشم، غبي!
الشريان الأورطي!

00:26:32.244 --> 00:26:34.283
انت بقى المفروض تقول لهذا القلب الهزيل،

00:26:34.307 --> 00:26:35.622
هذا الـLeft Ventricle:

00:26:35.646 --> 00:26:37.197
"ضخ يلّا في الجسم، ابعتهاله!"

00:26:37.221 --> 00:26:40.298
عمك، يا عزيزي، "مجدي يعقوب"،
زي أي مدرب Gym محترم،

00:26:40.322 --> 00:26:42.047
هيقولّك: "نقوّي العضلة الأول."

00:26:42.071 --> 00:26:43.282
هيعمل تمرينة لعضلة القلب.

00:26:43.306 --> 00:26:45.316
رغم إن الكل أجمع
إن عضلة القلب ما لهاش تمرينة.

00:26:45.340 --> 00:26:46.894
بس كابتن "مجدي" هيعمل تمرينة.

00:26:46.918 --> 00:26:50.716
مش عارف أجيبلك مين أكبر من "مجدي يعقوب"
عشان أقنعك إن عضلة القلب ليها تمرينة، عادي!

00:26:50.740 --> 00:26:52.210
بتوع الـTGA لازم يلعبوها.

00:26:52.234 --> 00:26:54.142
الدكتور "يعقوب" برنامجه العلاجي

00:26:54.166 --> 00:26:57.978
بيعتمد على تأهيل العضلة
لحجم المجهود الجديد المطلوب منها،

00:26:58.002 --> 00:27:00.930
وبعدين، نعمل عملية تبديل لوضع الشرايين.

00:27:00.954 --> 00:27:03.536
"مجدي يعقوب"، يا عزيزي،
هيطور عمليته لمرحلتين،

00:27:03.560 --> 00:27:05.576
مرحلة لتقوية الجزء الأيسر للقلب،

00:27:05.600 --> 00:27:08.156
وبعد بقى 6 شهور، ممكن يبدّل وضع الشرايين.

00:27:08.180 --> 00:27:09.669
"(أبو حميد)، اشمعنى مرحلتين بس؟!

00:27:09.693 --> 00:27:12.978
هل دا لنقص المراحل في السوق؟
أم تقصير من عند الدكتور؟"

00:27:13.002 --> 00:27:15.556
عزيزي، الحلقة دي بيشوفها أطباء،
أرجوك، ما تكسفنيش قُدّامهم!

00:27:15.580 --> 00:27:19.883
المهم، يا عزيزي، إن هنا الحالة
اللي كانت مستعصية لأكتر من قرن،

00:27:19.907 --> 00:27:22.501
و90%، تاني، بيموتوا في أول سنة،

00:27:22.525 --> 00:27:24.401
وتلتهم بيموت في أول أسبوع،

00:27:24.425 --> 00:27:26.826
فجأة، يا عزيزي، هذه المعضلة المستعصية

00:27:26.850 --> 00:27:28.775
هتتحل بمخاطرة طبيب

00:27:28.799 --> 00:27:33.095
لمجرد إنه قابل الخسارة
كجزء أساسي من عملية التعليم.

00:27:33.119 --> 00:27:34.744
دا، يا عزيزي، درس مهم جدًا لينا،

00:27:34.768 --> 00:27:37.343
احنا اتكلمنا عن حاجة زي كدا
في حلقة "كيف يتعلم الأطباء"،

00:27:37.367 --> 00:27:39.335
لازم، يا عزيزي، عشان نعمل نجاحات،

00:27:39.359 --> 00:27:41.289
إن احنا نبقى مستعدين إننا نفشل،

00:27:41.313 --> 00:27:43.481
حتى لو كان في بعض الأحيان،
في مجال زي الطب،

00:27:43.505 --> 00:27:44.997
الفشل يعني الوفاة.

00:27:45.021 --> 00:27:48.246
طول ما انت متّبع المعايير،
جرب، حاول، افشل.

00:27:48.270 --> 00:27:50.553
لأن أحيانًا، يا عزيزي، الخطأ بيكون فضيلة!

00:27:50.577 --> 00:27:54.074
"مجدي يعقوب" كان شايف
إن مشكلة النظام الصحي خوفه من الخطأ،

00:27:54.098 --> 00:27:57.081
برغم إن هو دا الطريق الوحيد
عشان يبقى عندك تجارب متراكمة،

00:27:57.105 --> 00:28:00.270
تسمحلنا إن احنا ننجح في النهاية،
ونعالج ناس أكتر بكتير.

00:28:00.294 --> 00:28:03.358
حاليًا، يا عزيزي، العالم كله
بيعمل عملية تبديل الشرايين،

00:28:03.382 --> 00:28:05.105
اللي طورها "مجدي يعقوب" و"جاتيني"،

00:28:05.129 --> 00:28:07.055
وبقت بتنجح في بعض المراكز الطبية

00:28:07.079 --> 00:28:10.590
بمعدل نجاح بيوصل لـ99%.

00:28:10.614 --> 00:28:11.695
دا إنجاز رهيب!

00:28:11.719 --> 00:28:15.500
المرض، تاني، كان بيقتل 90%
من الناس اللي عنده في سنة،

00:28:15.524 --> 00:28:17.827
وAlready، تاني، تِلتهم في أول أسبوع.

00:28:17.851 --> 00:28:21.703
"مجدي يعقوب" هيبدأ يلفت الأنظار
في المجتمع الطبي بثقافته الجديدة،

00:28:21.727 --> 00:28:23.236
لكن اللي هيعمله بعد كدا بقى، يا عزيزي،

00:28:23.260 --> 00:28:26.258
هيلفت أنظار البريطانيين كلهم!

00:28:26.922 --> 00:28:30.467
في ليلة 22 أبريل 1975،

00:28:30.491 --> 00:28:33.036
هيفحص الدكتور "مجدي يعقوب" "سكوت مولوي"،

00:28:33.060 --> 00:28:34.356
طفل، يا عزيزي، عمره سنة،

00:28:34.380 --> 00:28:38.122
هيفحصه قبله 40 طبيب
في مستشفى "جون رادكليف" في "أكسفورد"،

00:28:38.146 --> 00:28:39.474
انت عارف مين كمان، يا عزيزي، هيفحصه؟

00:28:39.498 --> 00:28:41.325
"كريستيان بيرنارد"، الأسطورة،

00:28:41.349 --> 00:28:44.396
صاحب أول عملية زرع قلب ناجحة في العالم،

00:28:44.420 --> 00:28:47.916
الكل، يا عزيزي، هيشوفه ويقول:
"انت حالة ميئوس منها!"

00:28:47.940 --> 00:28:50.091
"سكوت"، يا عزيزي، مولود ببطين واحد،

00:28:50.115 --> 00:28:51.928
وانعكاس في مواضع الشرايين،

00:28:51.952 --> 00:28:53.429
وضيق في الشريان الرئوي،

00:28:53.453 --> 00:28:55.405
أول حاجة هتلاحظها الأم "باتريشيا"

00:28:55.429 --> 00:28:57.395
إن "يعقوب" وهو بيفحص "سكوت"

00:28:57.419 --> 00:29:01.085
هينفخ في سمّاعته ويدفّيها بإيده
علشان ما تكونش باردة على جلد الولد،

00:29:01.109 --> 00:29:04.172
"مجدي يعقوب"، بالنسبالها،
هيكون أول طبيب تقابله،

00:29:04.196 --> 00:29:05.793
ما يعاملش ابنها على إنه فار تجارب،

00:29:05.817 --> 00:29:07.718
جزء من تجربة ميئوس من نجاحها!

00:29:07.742 --> 00:29:10.227
هنا، "مجدي يعقوب" هيقرر
إنه يعمل عملية معقدة،

00:29:10.251 --> 00:29:13.527
هيقفل فيها صمام ثلاثي الشرفات
بين الأذين والبطين،

00:29:13.551 --> 00:29:15.662
وهيربط الأذين الأيمن بالشريان الرئوي،

00:29:15.686 --> 00:29:18.070
توصيلة هتسمح للدم إنه يتدفق

00:29:18.094 --> 00:29:20.594
من الأذين الأيمن للرئتين مباشرةً.

00:29:20.618 --> 00:29:22.884
ورغم، يا عزيزي، عبقرية هذه التوصيلة،

00:29:22.908 --> 00:29:25.856
إلا إن أعضاء "سكوت" زي الكلى والكبد هتفشل!

00:29:25.880 --> 00:29:27.417
هتبدأ تفشل بالتدريج،

00:29:27.441 --> 00:29:30.371
وهيترسب في الدم فضلات، زي الصفرا واليوريا!

00:29:30.395 --> 00:29:33.132
هنا، يا عزيزي، "مجدي يعقوب"
هيعمل حركة عبقرية،

00:29:33.156 --> 00:29:35.393
وهي ربط الدورة الدموية بتاعة "سكوت"

00:29:35.417 --> 00:29:39.326
بالدورة الدموية
بتاعة نسناس أو سعدان عنده 5 سنين،

00:29:39.350 --> 00:29:41.883
جسم القرد هيتقبّل دم "سكوت"،

00:29:41.907 --> 00:29:43.651
فيسحب منه الصفرا واليوريا.

00:29:43.675 --> 00:29:45.473
فكرة ربط الجسم البشري بالقرود،

00:29:45.497 --> 00:29:48.260
هيستعملها الدكاترة الأمريكان
لعلاج الفشل الكلوي،

00:29:48.284 --> 00:29:51.257
لكن "يعقوب" هو أول جرّاح في العالم

00:29:51.281 --> 00:29:54.923
يستعملها لدعم حياة إنسان
والحفاظ على قلبه والكليتين.

00:29:54.947 --> 00:29:57.830
عملية "يعقوب" أوشكت على النجاح
بعد 16 ساعة،

00:29:57.854 --> 00:30:01.998
لولا، يا عزيزي، وفاة القرد
اللي جسمه ما قدرش يستحمل كم اليوريا والصفرا!

00:30:02.022 --> 00:30:04.788
وبما إن القرد مات،
بعد ساعتين، بيموت "سكوت"!

00:30:04.812 --> 00:30:08.120
فجأة، يا عزيزي، كل صحف "بريطانيا"
هتنشر عن العملية،

00:30:08.144 --> 00:30:10.524
و"هيرفيلد" هتتسمى بـ"مستشفى النسناس"!

00:30:10.548 --> 00:30:12.523
"ماركوس ليبتون" البرلماني من حزب العُمّال،

00:30:12.547 --> 00:30:14.783
هيوصف العملية بإنها عملية وحشية،

00:30:14.807 --> 00:30:18.673
وهيوصف "مجدي يعقوب"
بإنه دكتور بيلعب ويلهو بأجساد البشر،

00:30:18.697 --> 00:30:22.139
رئيس وزراء "بريطانيا" هتوصلّه اعتراضات
من جمعيات حقوق الحيوان،

00:30:22.163 --> 00:30:25.349
و"باتريشيا"، الأم، هتستقبل
رسايل شماتة في وفاة ابنها،

00:30:25.373 --> 00:30:27.103
لأنها سمحت بتجربة زي دي!

00:30:27.127 --> 00:30:31.284
حرب إعلامية، هتداري إنجاز طبيب،
فضّل إنه، تاني، ما يستسلمش،

00:30:31.308 --> 00:30:33.469
وإن في سبيل النجاح اللي قُدّام، ممكن نغلط،

00:30:33.493 --> 00:30:37.038
دكتور فضّل إنه يتعامل
مع حالة فريدة لقلب ببطين واحد.

00:30:37.062 --> 00:30:39.042
"ريتشارد ويلبورن"
أستاذ الجراحة في جامعة "لندن"،

00:30:39.066 --> 00:30:42.698
هيدافع عن "يعقوب"، وهيوصف العملية
بـ"خطوة عبقرية للأمام".

00:30:42.722 --> 00:30:44.666
"جو راي" الأخصائية النفسية في "هيرفيلد"

00:30:44.690 --> 00:30:47.665
هتقول إن شجاعة "مجدي يعقوب"
كانت منقطعة النظير،

00:30:47.689 --> 00:30:51.695
لأن الأطباء والمستشفيات بيركّزوا دايمًا
على الحالات اللي يُمكن علاجها،

00:30:51.719 --> 00:30:55.210
عشان تحقق نِسَب شفاء عالية
والدكاترة يترقّوا والدنيا تبقى جميلة!

00:30:55.234 --> 00:30:57.510
بينما "هيرفيلد"،
المستشفى اللي فيها "مجدي يعقوب"،

00:30:57.534 --> 00:30:59.328
هتوصل النِسَب لـ76%،

00:30:59.352 --> 00:31:00.808
مش لتقصير من طاقم المستشفى،

00:31:00.832 --> 00:31:02.200
ولكن الرقم دا خادع،

00:31:02.224 --> 00:31:04.132
"هيرفيلد" نسبة النجاة فيها قليلة،

00:31:04.156 --> 00:31:07.188
لأنها كانت المكان
اللي بيستقبل الحالات اللي ميئوس منها،

00:31:07.212 --> 00:31:09.806
ودا، يا عزيزي، كان بإصرار
من الدكتور "مجدي يعقوب".

00:31:09.830 --> 00:31:13.211
بالنسبة لـ"مجدي يعقوب"
المحاولة كانت حل أكثر إنسانية

00:31:13.235 --> 00:31:14.564
من إننا ما نحاولش خالص.

00:31:14.588 --> 00:31:16.619
ولو ما قدرناش ننقذ مريض ميئوس منه،

00:31:16.643 --> 00:31:18.734
أكيد التجربة دي هتدّينا كتير علميًا،

00:31:18.758 --> 00:31:21.327
معرفة جديدة نقدر نراكمها، وبُكرة ننقذ حد،

00:31:21.351 --> 00:31:23.007
ودا مبدأ "يعقوب" ما اتنازلش عنه.

00:31:23.031 --> 00:31:25.583
على حسب "جو راي"،
فكتير من الأطباء عندهم الشجاعة،

00:31:25.607 --> 00:31:28.274
لكن "يعقوب" كان بيغلّف شجاعته بطيبة وبشفقة،

00:31:28.298 --> 00:31:30.522
صفات صعب تلاقيها في أي طبيب تاني.

00:31:30.546 --> 00:31:33.641
عشان كدا، "باتريشيا" أم "سكوت"
هتفتكر معاملة "يعقوب" لابنها،

00:31:33.665 --> 00:31:36.519
وهتؤمن بحلمه، برغم إنه فشل في إنقاذ ابنها.

00:31:36.543 --> 00:31:39.519
خلّيني أقولّك، يا عزيزي،
إن هذه الأم اللي ابنها مات على إيده،

00:31:39.543 --> 00:31:41.898
هتتطوع لهذه المستشفى لسنين،

00:31:41.922 --> 00:31:43.475
عشان تساعد "مجدي يعقوب"،

00:31:43.499 --> 00:31:45.775
تاني، الدكتور اللي كان له دور
في وفاة ابنها،

00:31:45.799 --> 00:31:48.781
هي بتساعده، عشان يعالج أطفال تانيين.

00:31:48.805 --> 00:31:51.484
عزيزي وعزيزتي، طلّعوا ورقة وقلم،
عندنا Quiz سريع.

00:31:51.508 --> 00:31:53.797
"إيه يا (أبو حميد)؟!
ازاي يا (أبو حميد)؟! ما قلتلناش نذاكر!"

00:31:53.821 --> 00:31:55.655
درجات الـSeason كلها، يا عزيزي،
على هذا الجزء،

00:31:55.679 --> 00:31:56.873
"ليه يا (أبو حميد)؟! طب أنا أدبي!

00:31:56.897 --> 00:31:58.256
اسألني في حلقة (باتمان) يا سيدي!

00:31:58.280 --> 00:32:00.333
وبعدين، فيه ناس كتيرة مشيت من الـIntro،

00:32:00.357 --> 00:32:01.912
دُول كلهم هيروح عليهم أعمال السنة!"

00:32:01.936 --> 00:32:04.332
مش مشكلتي!
اللي ما شافش الحلقة لحد هذه اللحظة،

00:32:04.356 --> 00:32:05.399
خلاص، ضيّع أعمال السنة!

00:32:05.423 --> 00:32:08.003
هش! كلمة كمان، وهأخرج،
واعتبر الحلقة اتشرحت!

00:32:08.027 --> 00:32:09.171
يلّا، السؤال الأول،

00:32:09.195 --> 00:32:11.255
البطين الأيسر متوصّل بأنهي شريان؟

00:32:11.279 --> 00:32:12.376
"الأورطى يا (أبو حميد)."

00:32:12.400 --> 00:32:13.358
Bravo، يا عزيزي.

00:32:13.382 --> 00:32:15.283
طيب، لمّا البطين الأيسر بينقبض،

00:32:15.307 --> 00:32:18.829
إيه اللي يمنع الدم إنه يرجع في كلامه،
ويرجع من الأورطي للقلب؟

00:32:18.853 --> 00:32:23.851
"بسم الله الرحمن الرحيم، وجود صمام
يسمح بالـFlow دا في اتجاه واحد، زي الماسورة."

00:32:23.875 --> 00:32:25.876
هايل، يا عزيزي! Bravo، يا عزيزي!

00:32:25.900 --> 00:32:28.436
طيب، لو هذا الصمام باظ، نعمل إيه؟

00:32:28.460 --> 00:32:32.419
"بسيطة يا (أبو حميد)، هنغيّره بصمام تاني
يا إما معدني يا إما طبيعي."

00:32:32.443 --> 00:32:34.645
دي، يا عزيزي، إجابة صحيحة،
بس مش هأقدر أقولّك: Bravo عليك!

00:32:34.669 --> 00:32:36.754
"ازاي يا (أبو حميد)؟!
دا أنا راجعت الحلقة وشُفت...!"

00:32:36.778 --> 00:32:38.033
انت عملت إيه؟!

00:32:38.057 --> 00:32:40.196
"(أبو حميد)، عملت Pause،
ورجعت شُفت الحتة!"

00:32:40.220 --> 00:32:42.113
هات "كارنيهك" و"كارنيه" زميلتك، واطلع برة!

00:32:42.137 --> 00:32:44.258
- "(أبو حميد)، انت مصدّق نفسك؟!"
- لأ، خلّينا نكمّل القصة.

00:32:44.282 --> 00:32:47.660
الحقيقة، يا عزيزي، الإجابة على سؤال الصمام دا
مُختلَف عليها شوية،

00:32:47.684 --> 00:32:50.950
هنا، صحيح، دا اللي كان أغلب الدكاترة
بيعملوه في هذا الوقت،

00:32:50.974 --> 00:32:52.607
زي ما أنا بالظبط قُلتلك وشرحتلك.

00:32:52.631 --> 00:32:55.938
المشكلة، يا عزيزي، إن بسبب الجهد الكبير
اللي بيعمله البطين الأيسر،

00:32:55.962 --> 00:32:58.988
وبسبب الضغط الكبير
اللي بيقع على الصمام الأورطي،

00:32:59.012 --> 00:33:01.564
فغالبًا، العملية دي
بيكون ليها تاريخ صلاحية،

00:33:01.588 --> 00:33:05.119
وبعد كام سنة، الصمام الجديد بيبوظ،
ولازم نركّب واحد غيره.

00:33:05.143 --> 00:33:08.433
في الستينات،
هيتوصّل الجرّاح "دونالد روس" لحل عبقري،

00:33:08.457 --> 00:33:11.811
وهو إن احنا نستبدل
الصمام الأورطي التالف البايظ

00:33:11.835 --> 00:33:14.373
بصمام تاني، ولكنه مش معدني أو حيواني،

00:33:14.397 --> 00:33:19.056
لأ، احنا هناخد الصمام
اللي بين البطين الأيمن والشريان الرئوي،

00:33:19.080 --> 00:33:21.949
ونحطه مكان الصمام الأورطي ناحية الشمال،

00:33:21.973 --> 00:33:26.460
ونركّب بدل الصمام الرئوي الطبيعي اليمين،
صمام تاني من برة،

00:33:26.484 --> 00:33:28.355
سواء بقى معدني أو حيواني،

00:33:28.379 --> 00:33:31.384
"ميركاتو"، يا عزيزي، بلُغة الكورة،
حركة تنقلات،

00:33:31.408 --> 00:33:34.871
كدا كدا، الضغط على الصمام
اللي في الناحية اليمين بيكون أقل،

00:33:34.895 --> 00:33:38.123
حتى لو كان صناعي،
إلا إنه هيستحمل فترة أطول،

00:33:38.147 --> 00:33:40.698
وهياخد سنين أكتر،
عشان نبقى نبدّله بعد كدا مرة تانية.

00:33:40.722 --> 00:33:43.912
هذه، يا عزيزي، العملية الثورية
اسمها "عملية (روس)"،

00:33:43.936 --> 00:33:45.544
على اسم الطبيب اللي عملها.

00:33:45.568 --> 00:33:47.756
ولكن معظم الأطباء هيتجاهلوها،

00:33:47.780 --> 00:33:52.162
مش لأنها غلط،
ولكن لأن تنفيذها صعب جدًا جدًا جدًا!

00:33:52.186 --> 00:33:54.004
"(أبو حميد)، ممكن، لو سمحت،
أعرف ليه تنفيذها صعب؟

00:33:54.028 --> 00:33:55.374
عشان أنا بأفكر أعملها."

00:33:56.380 --> 00:33:59.788
القلب، يا عزيزي، وهو مرسوم على ورقة،
بيبان عادي جدًا وسهل،

00:33:59.812 --> 00:34:01.055
وما تعرفش الناس دي تعبانة في إيه!

00:34:01.079 --> 00:34:02.355
"ما الموضوع بسيط يا (أبو حميد)،

00:34:02.379 --> 00:34:05.264
عايزين نعمل عملية قلب مفتوح، أهو!

00:34:05.288 --> 00:34:07.275
عايزين نقفله تاني، أهو!"

00:34:07.299 --> 00:34:09.964
ولكن، يا عزيزي، لمّا تيجي بقى
تشوف القلب في الحقيقة،

00:34:09.988 --> 00:34:12.102
هتلاقي إن كل حاجة لازقة في بعض،

00:34:12.126 --> 00:34:14.616
والمسافة أصلًا بين الأورطي والرئوي مش كبيرة،

00:34:14.640 --> 00:34:16.707
وفيه وصلات عصبية دقيقة وكتيرة،

00:34:16.731 --> 00:34:19.367
هي، يا عزيزي، اللي بتخلّي
القلب ينبض بإيقاع معّين،

00:34:19.391 --> 00:34:21.123
أقل غلطة هنا بتقتل المريض!

00:34:21.147 --> 00:34:23.116
عشان كدا، معظم الأطباء هيخافوا يعملوها،

00:34:23.140 --> 00:34:24.689
ويلجأوا لاستبدال الأورطي،

00:34:24.713 --> 00:34:27.914
إما بصمام حيواني من خنزير، أو بصمام صناعي.

00:34:27.938 --> 00:34:32.824
دا، يا عزيزي، برغم إن دا حل غير مناسب،
لو عندك مريض لسة صغير،

00:34:32.848 --> 00:34:36.052
فانت، يا عزيزي، في هذه الحالة،
هتضطر كل كام سنة فعلًا

00:34:36.076 --> 00:34:37.505
تفتح قلب، تغيّر صمام،

00:34:37.529 --> 00:34:40.466
ومعلش يعني، جسم الإنسان مش تكييف،
تفتح كل كام سنة، تصيّنه!

00:34:40.490 --> 00:34:43.214
ودي طبعًا، يا عزيزي، عملية صعبة
وInvasive جدًا.

00:34:43.238 --> 00:34:46.912
هنا، يا عزيزي، "مجدي يعقوب"
هيتبنّى عملية "دونالد روس"،

00:34:46.936 --> 00:34:48.893
صحيح العملية مش بتاعته، ولا هتتسمّى باسمه،

00:34:48.917 --> 00:34:51.956
لكنها هتمثّل
كل اللي بيدافع عنه "مجدي يعقوب"،

00:34:51.980 --> 00:34:55.191
المخاطرة والابتكار،
خصوصًا لو كان في صالح المريض.

00:34:55.215 --> 00:34:58.423
وهيحاول، يا عزيزي، إنه يقنع الأطباء
في "أوروبا" و"أمريكا" بالعملية دي،

00:34:58.447 --> 00:35:00.045
لكن دايمًا كان بيجيله نفس الرد،

00:35:00.069 --> 00:35:03.313
"احنا يا دكتور (مجدي) بنشوفك بتعملها،
بنقول: إيه دا؟ دي سهلة أوي!

00:35:03.337 --> 00:35:04.855
بنيجي نجرب، ما بنعرفش!"

00:35:04.879 --> 00:35:05.653
زي الطبخ كدا!

00:35:05.677 --> 00:35:07.376
على حسب كلام "دونالد لونجمور"،

00:35:07.400 --> 00:35:09.526
أكبر مشكلة كانت بتواجه مساعدين "مجدي يعقوب"

00:35:09.550 --> 00:35:11.202
إنهم، يا عزيزي، ما بيعرفوش يجاروه،

00:35:11.226 --> 00:35:13.125
دايمًا بيسبقهم بخطوتين أو أكتر،

00:35:13.149 --> 00:35:15.905
ودا لأنه، على حسب
كلام البروفيسور "وولتر سامرفيل"،

00:35:15.929 --> 00:35:20.271
فـ"يعقوب" كان عنده ميزة نادرة،
وهي إن خياله، بسم الله، ما شاء الله، 3D،

00:35:20.295 --> 00:35:22.692
ثلاثي الأبعاد،
بيقدر يشوف القلب من كل الجهات،

00:35:22.716 --> 00:35:23.981
وبيقدر يحل المشكلة.

00:35:24.005 --> 00:35:28.570
"يعقوب" هيحارب عشان يعمل إجراء "روس"
لسنين وعقود كاملة،

00:35:28.594 --> 00:35:31.932
لحد، يا عزيزي، ما هيقوم
بتجربة عشوائية في التسعينات،

00:35:31.956 --> 00:35:33.663
هتقسّم المرضى لمجموعتين،

00:35:33.687 --> 00:35:36.031
مجموعة هتتعالج بإجراء "روس"،

00:35:36.055 --> 00:35:38.588
ومجموعة هتتعالج بالجراحات البديلة،

00:35:38.612 --> 00:35:41.660
فكرة التجربة في عالم الجراحة
هي فكرة صعبة جدًا،

00:35:41.684 --> 00:35:44.940
لأن ببساطة، مين مريض
هيبقى عايز الناس تجرب فيه؟

00:35:44.964 --> 00:35:47.559
"والتجربة تنجح، التجربة تفشل،
وأنا اللي ألبسها!"

00:35:47.583 --> 00:35:50.285
دي جراحة الرهان فيها رهان حياة أو موت،

00:35:50.309 --> 00:35:51.644
يكاد يكون 50 لـ50.

00:35:51.668 --> 00:35:55.648
ولكن، زي ما تقول كدا، ثقة المرضى في "يعقوب"
هتخلّيهم يخوضوا هذا الرهان،

00:35:55.672 --> 00:35:57.156
وبعد 10 سنين من مراقبتهم،

00:35:57.180 --> 00:35:58.925
هيبان بعد كدا إن إجراء "روس"

00:35:58.949 --> 00:36:02.092
رجّع متوسط العمر المتوقع للرقم الطبيعي،

00:36:02.116 --> 00:36:03.035
بعد استبدال الأورطي.

00:36:03.059 --> 00:36:05.163
وعلى حسب كلام الدكتور "إسماعيل الحمامصي"،

00:36:05.187 --> 00:36:06.714
المتخصص في جراحة الأورطي،

00:36:06.738 --> 00:36:10.412
وواحد من أبرز المحترفين
في عمل إجراء "روس"،

00:36:10.436 --> 00:36:11.921
فين؟ في "الولايات المتحدة الأمريكية"،

00:36:11.945 --> 00:36:16.467
الراجل دا بيقول إن لولا وجود "مجدي يعقوب"
على مدار عقود وعقود،

00:36:16.491 --> 00:36:18.644
وصولًا للتجربة اللي بتحصل في التسعينات،

00:36:18.668 --> 00:36:21.363
كان إجراء عبقري
زي الإجراء بتاع "دونالد روس"،

00:36:21.387 --> 00:36:24.209
كان إجراء "روس" الثوري دا،
اللي احنا شُفنا أرقامه،

00:36:24.233 --> 00:36:27.500
وشُفنا بيعدّل أد إيه
في العمر المتوقع للناس،

00:36:27.524 --> 00:36:29.527
كان إجراء ميت، Dead، ما عُدناش هنستخدمه!

00:36:29.551 --> 00:36:30.420
لولا "مجدي يعقوب".

00:36:30.444 --> 00:36:34.370
"يعقوب" هو اللي نفخ الروح في عملية صعبة،
وتاني، مش متسجلة باسمه،

00:36:34.394 --> 00:36:37.913
اهتم بيها ونشرها،
لمجرد إنها في صالح المريض.

00:36:37.937 --> 00:36:39.912
لو رجعنا، يا عزيزي، للسبعينات تاني،

00:36:39.936 --> 00:36:42.839
وبصينا على مستشفى "هيرفيلد"،
بعد وجود "مجدي يعقوب" فيها،

00:36:42.863 --> 00:36:46.626
هنلاقي نفسنا قُدّام مستشفى خارقة
بتتجاوز حدود قدراتها،

00:36:46.650 --> 00:36:48.508
في بلد بتعاني من التضخم،

00:36:48.532 --> 00:36:52.176
وفي أي وقت،
ممكن المسئولين عن ملف الصحة... يقفلوها.

00:36:52.200 --> 00:36:54.101
"فُكّلي العلاج المجاني دا! مش عايزينه!"

00:36:54.125 --> 00:36:57.786
سنة 1976،
المفوضية المَلَكية لهيئة الصحة الوطنية

00:36:57.810 --> 00:37:01.494
هتقرر مصير المستشفيات،
ومنهم مستشفى"هيرفيلد".

00:37:01.518 --> 00:37:04.549
لكن المفوضية هتتفاجئ بتقرير جاي
من واحد من أعضائها،

00:37:04.573 --> 00:37:05.702
المحامي "سيسيل كلوذر"،

00:37:05.726 --> 00:37:09.435
اللي هيوصف "هيرفيلد"
بـ"مستشفى صغيرة بتقوم بمعجزة،

00:37:09.459 --> 00:37:12.608
ودا بفضل طبيب مصري
قدِر يخلّيها بتعمل عمليات

00:37:12.632 --> 00:37:14.759
أضعاف قدراتها وأضعاف ميزانيتها."

00:37:14.783 --> 00:37:17.510
المحامي دا هيوصف
معجزة "مجدي يعقوب" ويقول عنها:

00:37:17.534 --> 00:37:20.679
"يبدو إن الموضوع مش محتاج
غير شخص واحد استثنائي،

00:37:20.703 --> 00:37:22.944
شخص واحد يقدر يعمل كل الإنجازات دي

00:37:22.968 --> 00:37:24.341
في أرض مش ممهدة أصلًا."

00:37:24.365 --> 00:37:27.776
شهادة المحامي "سيسيل" المفاجئة دي
هتنقذ "هيرفيلد" من الإغلاق،

00:37:27.800 --> 00:37:33.620
ودي، يا عزيزي، شهادة، "مجدي يعقوب" نفسه
مش هيعرف عنها غير على سنة 2021،

00:37:33.644 --> 00:37:35.488
بعد وفاة "سيسيل" بـ11 سنة كاملة.

00:37:35.512 --> 00:37:39.010
خلّيني أقولّك، يا عزيزي، إن "سيسيل" دا
كان مريض قلب في حالة متقدمة،

00:37:39.034 --> 00:37:41.712
"مجدي يعقوب" هو اللي هينقذه بجراحة فذة،

00:37:41.736 --> 00:37:45.543
ودا هيكون سر شهادة "سيسيل"،
لأنه شاف بعينيه كل معجزات "هيرفيلد"،

00:37:45.567 --> 00:37:47.597
شافها بعين مريض مقيم في المستشفى،

00:37:47.621 --> 00:37:49.029
ما شافهاش، يا عزيزي، بعين مسئول،

00:37:49.053 --> 00:37:52.282
شافها بعين مريض،
بيتعالج، بيتعمل فيه عمليات.

00:37:52.306 --> 00:37:54.666
في الوقت دا، يا عزيزي،
هتبدأ يبقى فيه محاولات

00:37:54.690 --> 00:37:56.216
لمنع "هيرفيلد" من التوسع،

00:37:56.240 --> 00:37:59.917
سواء في عمليات الزراعة،
أو بتأسيس برنامج للعمليات الزراعية،

00:37:59.941 --> 00:38:01.804
ليه؟ لأنها عمليات مكلفة أولًا.

00:38:01.828 --> 00:38:03.069
ثانيًا، هي مش مضمونة.

00:38:03.093 --> 00:38:04.822
ثالثًا، فيه المشكلة اللي كلمتك عنها،

00:38:04.846 --> 00:38:06.921
إن الجهاز المناعي بيرفض العضو المزروع.

00:38:06.945 --> 00:38:10.753
هنا، يا عزيزي، احنا أمام "مجدي يعقوب"
طبيب وحيد مثير للجدل،

00:38:10.777 --> 00:38:14.688
واقف قُصاد إعلام ومجتمع ومؤسسات وبرلمان،

00:38:14.712 --> 00:38:15.852
كل دُول متحفزين ضده.

00:38:15.876 --> 00:38:17.577
ولكن، يا عزيزي، زي ما حصل في حالة "سيسيل"،

00:38:17.601 --> 00:38:20.152
وزي "باتريشيا" اللي ابنها مات
بعد عملية "مجدي يعقوب"،

00:38:20.176 --> 00:38:23.450
فالإنقاذ والدعم هييجي للدكتور "يعقوب"
من مرضاه،

00:38:23.474 --> 00:38:26.209
وتحديدًا، واحد من مرضاه
اسمه "إيريك موركامب".

00:38:26.802 --> 00:38:30.497
في السبعينات،
هيسيطر اسم "إيريك موركامب" الكوميديان الشهير

00:38:30.521 --> 00:38:33.130
على عالم الترفيه في التليفزيون البريطاني،

00:38:33.154 --> 00:38:34.925
ببرنامجه Morecambe &amp; Wise Show،

00:38:34.949 --> 00:38:37.403
برنامج، يا عزيزي، بيشوفه
حوالي 20 مليون مُشاهد.

00:38:37.427 --> 00:38:40.261
"إيريك"، يا عزيزي، هيعاني
من مرض شديد في القلب،

00:38:40.285 --> 00:38:42.671
هيتفاجئ، يا عزيزي، بالنخبة الطبية بتنصحه

00:38:42.695 --> 00:38:44.713
اللي ينفع يعمل العمليات المجنونة دي

00:38:44.737 --> 00:38:47.576
هو دكتور واحد قاعد في مستشفى ريفي، مصري،

00:38:47.600 --> 00:38:50.131
دا المجنون الوحيد
اللي عنده الشجاعة إنه ينقذك.

00:38:50.155 --> 00:38:52.604
وهنا، بتنهال خطابات من كل البريطانيين

00:38:52.628 --> 00:38:55.454
تطلب من "مجدي يعقوب"
إنه ينقذ نجمهم المحبوب.

00:38:55.479 --> 00:38:57.384
وهنا، "مجدي يعقوب" هيخش أوضة العمليات،

00:38:57.408 --> 00:39:00.667
هياخد شريان من صدر "إيريك"،
ووريد من رجله، عشان يستعملهم،

00:39:00.691 --> 00:39:03.780
هيستخدمهم في زيادة تدفق الدم
وإمداد الأكسجين،

00:39:03.804 --> 00:39:07.297
دي جراحة بتخفف من أعراض ضيق التنفس
وبتطوّل من عمر المريض،

00:39:07.321 --> 00:39:09.898
بحيث ما يحتاجش عملية زراعة،
لو قدر يعيش بشكل صحي.

00:39:09.922 --> 00:39:13.775
"إيريك"، يا عزيزي، بعد هذه العملية،
هيفضل مدين لـ"مجدي يعقوب" للأبد،

00:39:13.799 --> 00:39:16.531
و"يعقوب" هيستغل شهرة "إيريك" لجمع تبرعات،

00:39:16.555 --> 00:39:19.105
عشان يأسس برنامج زراعة في "هيرفيلد"،

00:39:19.129 --> 00:39:22.383
وقتها، المؤسسات البريطانية
هتعمل شروط صعبة جدًا

00:39:22.407 --> 00:39:24.605
عشان مستشفى تعملّي برنامج زراعة،

00:39:24.629 --> 00:39:27.309
لازم المستشفى يبقى عندها
"كتالوج" معيّن للجودة

00:39:27.333 --> 00:39:28.721
تقدّمه للمريض بعد العملية،

00:39:28.745 --> 00:39:31.420
خدمات دعم مناعة، أشعة،
وحدات زراعة كلى.

00:39:31.445 --> 00:39:35.685
وهنا، لجنة "هيرفيلد" المستشفى الصغيرة
هتتأكد إنها مش جاهزة للشغلة دي،

00:39:35.709 --> 00:39:39.712
وكله هيقول لـ"مجدي يعقوب":
"مستحيل مستشفى قروي يستضيف برنامج زراعة!

00:39:39.736 --> 00:39:41.697
أقل حاجة، عشان تقدر تاخد الموافقة،

00:39:41.721 --> 00:39:43.598
محتاج تبقى مستشفى تعليمي في (لندن)."

00:39:43.622 --> 00:39:45.744
لكن، يا عزيزي، "مجدي يعقوب" هيقبل التحدي،

00:39:45.768 --> 00:39:47.606
"مجدي يعقوب" هيجيب أطباء للكلى،

00:39:47.630 --> 00:39:49.693
وهيأسس وحدات للأشعة والمناعة،

00:39:49.717 --> 00:39:51.734
وهيدرب فريق زراعة متكامل.

00:39:51.758 --> 00:39:54.149
على حسب منسقة الزراعة في "هيرفيلد"،
"هيلين بلير"،

00:39:54.173 --> 00:39:56.899
فالإيقاع اللي كان عامله "مجدي يعقوب"
كان إيقاع لا يرحم،

00:39:56.923 --> 00:40:00.030
أطباء متاحين على مدار الساعة،
ما عندهومش حياة اجتماعية،

00:40:00.054 --> 00:40:03.496
لكن في نفس اللحظة،
الكل شايف حلم البرنامج بيكبر وبيتحقق.

00:40:03.520 --> 00:40:07.496
"مجدي يعقوب" هيعامل كل شخص
في مستشفى "هيرفيلد" باعتباره جزء من البرنامج،

00:40:07.520 --> 00:40:09.045
من عامل النظافة للأخصائي،

00:40:09.069 --> 00:40:12.113
هتسود في "هيرفيلد" روح أسرية
الكل كان بيتكلم عنها،

00:40:12.137 --> 00:40:14.185
كأنها جسم كل عضو فيه بيساعد التاني.

00:40:14.209 --> 00:40:18.136
وبحلول 1980،
هينجح برنامج الزرع في "هيرفيلد"،

00:40:18.160 --> 00:40:21.497
و"مجدي يعقوب" هيعمل 3 عمليات زراعة متتالية،

00:40:21.521 --> 00:40:24.102
هيفاجئ بيهم العالم باستخدام نهج دولي.

00:40:24.126 --> 00:40:25.852
"(أبو حميد)، أنا مش فاهم
يعني إيه يستخدم نهج دولي!"

00:40:25.876 --> 00:40:28.790
في عملياته التانية،
"مجدي يعقوب" هيحاول ينقذ مريض القلب

00:40:28.814 --> 00:40:31.170
عن طريق قلب جاي من ضحية هولندية،

00:40:31.194 --> 00:40:33.117
ودا لأنه أدرك إن القلوب أعضاء نادرة،

00:40:33.141 --> 00:40:35.899
محتاجة اتصالات على مستوى القارة كلها،
مش من "بريطانيا" بس،

00:40:35.923 --> 00:40:38.194
فهيتواصل مع منظمات
زي "يوروترانسبلانت"،

00:40:38.218 --> 00:40:40.523
تخلّيه جاهز لو ظهر أي عضو في أي بلد.

00:40:40.547 --> 00:40:42.755
ولكن في 23 فبراير 1980،

00:40:42.779 --> 00:40:44.754
"مجدي يعقوب" هيقوم بعمليته التالتة

00:40:44.778 --> 00:40:47.474
اللي، يا عزيزي، هتغيّر زراعة القلب للأبد،

00:40:47.498 --> 00:40:49.984
لمّا عامل عمره 49 سنة اسمه "ديريك موريس"

00:40:50.008 --> 00:40:52.553
ياخد قلب بنت متوفية في العشرينات من عمرها،

00:40:52.577 --> 00:40:54.696
بيحصل على عكس كل التوقعات

00:40:54.720 --> 00:41:00.090
الجسم ما يبيّنش علامات رفض كارثية،
زي ما حصل في العمليتين اللي قبلهم.

00:41:00.114 --> 00:41:03.607
سنة 1980، "هنري ييلوليز"،
كبير المسئولين في إدارة الصحة،

00:41:03.631 --> 00:41:05.208
هينتقد برنامج "هيرفيلد"،

00:41:05.232 --> 00:41:07.981
اللي العملية فيه
بتتكلف 17 ألف جنيه إسترليني،

00:41:08.005 --> 00:41:09.781
يعني، حوالي 70 ألف دلوقتي،

00:41:09.805 --> 00:41:12.968
وبيحذر المستشفيات
إنها تسير على نفس هذا النهج.

00:41:12.992 --> 00:41:14.511
في وسط، يا عزيزي، مشاكل التمويل،

00:41:14.535 --> 00:41:17.151
الدكاترة وسكان القرية هيتعاونوا،

00:41:17.175 --> 00:41:20.103
وهتخصص "ذات صنداي تايمز"
قسم من صفحاتها لبرنامج "هيرفيلد"،

00:41:20.127 --> 00:41:24.258
وهتطلق الـ"دايلي إكسبريس" حملة
لتوفير 60 ألف جنيه إسترليني لعملية الزراعة.

00:41:24.282 --> 00:41:26.386
وفي الوقت اللي المؤسسات
حاربه فيه "مجدي يعقوب"،

00:41:26.410 --> 00:41:28.344
الملايين كانوا شايفينه الأمل في مهمته،

00:41:28.368 --> 00:41:32.589
الأمل اللي هيتحقق
لّمّا "موريس" يعيش 25 سنة،

00:41:32.613 --> 00:41:34.378
بعد العملية اللي عملهاله "مجدي يعقوب"،

00:41:34.402 --> 00:41:36.002
ويدخل موسوسة "جينيس" في زمنه

00:41:36.002 --> 00:41:40.025
كأطول زارعي القلوب في "أوروبا"
بقاءً على قيد الحياة،

00:41:40.050 --> 00:41:44.540
أكتر واحد في "أوروبا"
هيعيش بعد عملية زراعة القلب وقتها.

00:41:44.564 --> 00:41:46.306
ولكن، يا عزيزي، أعظم لحظة هتيجي،

00:41:46.330 --> 00:41:49.274
لمّا "مجدي يعقوب" يستقبل
في "هيرفيلد" أستاذه دكتور "بروك"،

00:41:49.299 --> 00:41:52.389
اللي بقى بيرأس دلوقتي
بعد طلوعه على المعاش، شركة تأمين صحي،

00:41:52.413 --> 00:41:55.147
واللي هيقدّم باسمها تبرع بآلاف الجنيهات

00:41:55.171 --> 00:41:58.794
اعترافًا منه بإن تلميذه
اللي جه من "مصر" عشان يتعلم منه،

00:41:58.818 --> 00:42:00.442
وكان قاسي عليه، لو فاكر!

00:42:00.466 --> 00:42:03.320
بدأ يغيّر شكل جراحة القلب في العالم،

00:42:03.344 --> 00:42:05.936
التلميذ تفوق على كل توقعات الأستاذ،

00:42:05.960 --> 00:42:07.345
"ولا يا (مجدي)، مش هتعرف تجيب فلوس يا لا.

00:42:07.369 --> 00:42:08.825
خُد ياد، اشتري لـ(ماريان) حاجة!"

00:42:08.849 --> 00:42:10.237
يقول: "لأ، دي للمستشفى."

00:42:10.826 --> 00:42:14.387
في السبعينيات،
وبينما "مجدي" بيخوض معركة الزراعة،

00:42:14.411 --> 00:42:16.190
بتنجح شركة "ساندوز" السويسرية

00:42:16.214 --> 00:42:18.877
إنها توصل لعقار "سايكلوسبورين إيه"،

00:42:18.901 --> 00:42:21.373
ودا ناتج أيض من فطر التوليبوكلاديوم،

00:42:21.397 --> 00:42:24.947
ودا هيكون أهم عقار لتثبيط المناعة،
بدون آثار جانبية،

00:42:24.971 --> 00:42:28.004
بيمنع خلايا الدم البيضا
من مهاجمة العضو المزروع،

00:42:28.028 --> 00:42:31.126
وبرضه، بيسمح للجهاز المناعي
إنه يقاوم أي عدوى تانية،

00:42:31.150 --> 00:42:34.542
ودا، يا عزيزي، هيحول عملية الزرع
من عملية مخيفة وميئوس منها،

00:42:34.566 --> 00:42:36.535
لعملية آمنة جدًا، إن شاء الله، يعني.

00:42:36.559 --> 00:42:39.820
وهتبدأ "بريطانيا" في استخدامه سنة 1982.

00:42:39.844 --> 00:42:42.388
وقتها، يا عزيزي،
الكل هيبص لـ"مجدي يعقوب" نظرة مختلفة،

00:42:42.412 --> 00:42:45.258
لأول مرة، مش هيشوفوه مجنون
أو شخص مخاطر وRisky،

00:42:45.282 --> 00:42:46.692
وإنما شخص فاهم العِلم،

00:42:46.716 --> 00:42:49.728
شخص من سنين بيستعد بكل جهوده للحظة دي.

00:42:49.752 --> 00:42:51.022
لولا، يا عزيزي، "مجدي يعقوب"،

00:42:51.046 --> 00:42:54.366
كانت الزراعة في "بريطانيا" و"أوروبا"
هتتحرك بشكل بطيء جدًا،

00:42:54.390 --> 00:42:55.864
حتى مع ظهور العقار،

00:42:55.888 --> 00:42:58.653
ولكن جهود مستشفى قروي بسيط زي "هيرفيلد"،

00:42:58.677 --> 00:43:01.145
هتخلّي زراعة الأعضاء تتحرك بسرعة البرق.

00:43:01.169 --> 00:43:04.161
سنة 1982، BBC هتصور وثائقي عن "هيرفيلد"،

00:43:04.185 --> 00:43:07.712
هتظهر فيه المستشفى و"مجدي يعقوب"
لأول مرة في صورة ملهمة،

00:43:07.736 --> 00:43:10.224
مش في حالة محتاجين نحاربها،
لأنها بتكلف كتير!

00:43:10.248 --> 00:43:12.627
ودا، يا عزيزي، هيزوّد عدد المتبرعين،

00:43:12.651 --> 00:43:15.673
في الوقت اللي مجلة "نيوساينتست"
هتعترف إن مستشفى "هيرفيلد"

00:43:15.697 --> 00:43:18.283
خلّت عملية الزراعة جزء من الطب الحديث،

00:43:18.307 --> 00:43:20.215
جزء يصعب رفضه.

00:43:20.239 --> 00:43:23.333
عبقرية "مجدي يعقوب"
هتبدأ تنتشر ببطء في كل أنحاء "أوروبا"،

00:43:23.357 --> 00:43:27.347
هيعمل عملية سنة 1984
للطالبة الإيطالية "باتريشيا باربييري"،

00:43:27.371 --> 00:43:29.771
اللي هيجيلها قلب من ولد هولندي
مات في "هولندا"،

00:43:29.795 --> 00:43:32.114
بينما، يا عزيزي، مش ناس كتير
كانت متابعة هذه الحالة،

00:43:32.138 --> 00:43:34.975
إلا إن "باتريشيا" هتعيش لمدة توصل لـ36 سنة،

00:43:34.999 --> 00:43:36.899
وهتموت، يا عزيزي، في 2021.

00:43:36.923 --> 00:43:38.823
بوجود عقار الـ"سايكلوسبورين إيه"،

00:43:38.847 --> 00:43:42.953
هيبدأ "مجدي يعقوب" إنه يفكر
في تطوير الزراعة لأبعد درجة ممكنة.

00:43:42.977 --> 00:43:48.340
"مجدي يعقوب" هيكون أول جرّاح
يعمل عملية زراعة قلب ورئة في "أوروبا"،

00:43:48.364 --> 00:43:50.403
هيفضل مكمّل بعد فشل أول عمليتين،

00:43:50.427 --> 00:43:53.955
وفي التالتة،
هينقذ الطفل "أندرو ويتبي" سنة 1985،

00:43:53.979 --> 00:43:57.292
اللي كان متقالّه إنه في أحسن الأحوال
هيعيش 5 سنين قُدّام،

00:43:57.316 --> 00:44:00.097
خلّيني، يا عزيزي، أفاجأك وأقولّك
إن الولد دا هيعيش 30 سنة،

00:44:00.121 --> 00:44:06.041
وهيكون أطول زارعي القلب والرئة
بقاءً على قيد الحياة في العالم.

00:44:06.065 --> 00:44:07.021
"يبدو إنه شاطر الراجل دا!"

00:44:07.045 --> 00:44:09.285
تحس، يا عزيزي، إن المرضى بيخرجوا
يعيشوا أكتر بكتير من الطبيعي.

00:44:09.309 --> 00:44:13.708
ريادة "مجدي يعقوب" هتخلّيه أول طبيب
يعمل عملية زراعة الفص الحي

00:44:13.732 --> 00:44:16.093
لمرضى التليف الكيسي في "بريطانيا" كلها.

00:44:16.117 --> 00:44:18.139
"(أبو حميد)، أنا فخور بالدكتور (مجدي)،
بس أنا مش فاهم أوي!

00:44:18.163 --> 00:44:20.159
أنا سمعت إنه أول حد يعمل حاجة، دي فاهمها.

00:44:20.183 --> 00:44:21.717
إيه بقى اللي عمله؟ عشان عايز أفخر."

00:44:21.741 --> 00:44:22.584
خلّيني أشرحلك، يا عزيزي.

00:44:22.608 --> 00:44:27.553
الرئة عبارة عن عدد من البلالين الصغيرة،
Alveoli، الحويصلات الهوائية،

00:44:27.577 --> 00:44:28.654
دي عددها كبير جدًا،

00:44:28.678 --> 00:44:31.460
بتتنفخ مع الشهيق،
تاخد الأكسجين تدخّله الدم،

00:44:31.484 --> 00:44:34.679
وترجع تنكمش تاني مع الزفير،
وتخرّج ثاني أكسيد الكربون.

00:44:34.703 --> 00:44:36.645
في الـCystic Fibrosis، أو التليف الكيسي،

00:44:36.669 --> 00:44:40.854
هي حالة وراثية
بتؤدي إلى تراكم المخاط في الرئتين،

00:44:40.878 --> 00:44:44.240
مع الوقت، الطبيعة البالونية
للحويصلات الهوائية دي

00:44:44.264 --> 00:44:45.651
بتبوظ لحد ما تتلف!

00:44:45.675 --> 00:44:47.154
التدخل الجراحي لعلاج الحالة دي

00:44:47.178 --> 00:44:50.621
بتتشال فيه الرئتين،
وبتتزرع فصوص من متبرعين،

00:44:50.645 --> 00:44:54.046
وبكدا، بنقدر نخلّي الرئة
تحافظ على وظيفتها في التنفس.

00:44:54.070 --> 00:44:57.040
طبيب اسمه "جافين رايت"
حضر مؤتمر في التمانينات في "سان فرانسيسكو"،

00:44:57.064 --> 00:44:59.444
يتفاخر فيه الأمريكان بزراعة رئة واحدة

00:44:59.468 --> 00:45:03.800
في مجموعة من عشرات المرضى
المصابين بتمدد الحويصلات الهوائية

00:45:03.824 --> 00:45:06.978
لحد، يا عزيزي، ما يتفاجئوا
بدكتور "مجدي يعقوب" بيطلع على المنصة،

00:45:07.002 --> 00:45:10.160
قاعدين هما مزقططين ومبسوطين
بالرئة اللي زرعوها،

00:45:10.184 --> 00:45:11.659
ويا أختي، اسم الله، ويا أختي، كماله!

00:45:11.683 --> 00:45:13.736
فيتفاجئوا بالدكتور "مجدي يعقوب"
طالعلهم على المنصة،

00:45:13.760 --> 00:45:16.063
ولولا أدبه ودماثة خلقه،
كان قالّهم كلام عيب،

00:45:16.087 --> 00:45:18.902
وبيعلّق قُدّامهم مخطط زراعة "هيرفيلد"،

00:45:18.926 --> 00:45:20.829
فيه 1400 عملية زراعة،

00:45:20.853 --> 00:45:24.010
منهم 52 عملية زراعة رئة لمرضى التمدد دا،

00:45:24.034 --> 00:45:26.384
أكتر من أي وحدة تانية في العالم.

00:45:26.408 --> 00:45:28.150
بالراحة يا عم! بالراحة إنجازات!

00:45:28.174 --> 00:45:30.937
إيه يا عم "مجدي"؟! خف إنجازات شوية يا جدع!

00:45:30.961 --> 00:45:33.290
"رايت"، يا عزيزي، الدكتور اللي حضر المؤتمر،
اللي بيحكيلنا دا،

00:45:33.314 --> 00:45:35.275
"رايت" هيقول إن هي دي اللحظة اللي أدرك فيها

00:45:35.299 --> 00:45:39.792
إن "مجدي يعقوب" وصل بمستشفى "هيرفيلد"
لقمة المشهد الطبي العالمي.

00:45:39.816 --> 00:45:42.961
دا، يا جماعة، الدكتور اللي قرر من سنين
إنه يسيب "أمريكا"،

00:45:42.985 --> 00:45:45.261
ودكتوره حذره إنه هيتنسي في "إنجلترا"،

00:45:45.285 --> 00:45:46.727
"يا ابني، خلّيك قاعد في (أمريكا)،

00:45:46.751 --> 00:45:49.541
بتقبض كويس يا لا، والجامعة كبيرة.

00:45:49.565 --> 00:45:51.034
عندك فرص هنا أكتر."

00:45:51.058 --> 00:45:53.153
وبيقول كمان إن أي دكتور عايز يتعلم الزراعة،

00:45:53.177 --> 00:45:58.040
فهو مضطر يروح لمستشفى قروي منسي
قبل أي مركز طبي عالمي.

00:45:58.064 --> 00:46:00.018
ربما، يا عزيزي، شخص بهذا النجاح

00:46:00.042 --> 00:46:04.833
بعد سنين طويلة
من الحرب والرايح والجاي والعمليات،

00:46:04.857 --> 00:46:06.928
والنقد يمين، نقد شمال،

00:46:06.952 --> 00:46:08.796
حالة وفاة هنا، حالة وفاة هنا،

00:46:08.820 --> 00:46:13.754
والمستشفى اللي كانت هتتقفل
بقت واحدة من أهم المستشفيات لزراعة الأعضاء،

00:46:13.778 --> 00:46:15.164
واحد زي الدكتور "مجدي يعقوب"

00:46:15.188 --> 00:46:18.006
يقدر ببساطة جدًا يقوم قايلّكم:
"سلام عليكم يا جماعة،

00:46:18.030 --> 00:46:19.988
أنا رايح (برايتون) أنزل الميّه."

00:46:20.012 --> 00:46:21.196
دي، يا عزيزي، "جمصة" بتاعتهم!

00:46:21.220 --> 00:46:23.385
هل بقى يستمتع بالمكانة اللي هو وصلّها،

00:46:23.409 --> 00:46:26.900
وياخد بقى ألقاب وفلوس ونفوذ؟

00:46:26.924 --> 00:46:29.544
ربنا يسامحه،
ما هو كتر الإنجازات دا بيطوّل الحلقات.

00:46:29.568 --> 00:46:31.227
كانت الحلقة خلصت، وكنا روّحنا كلنا!

00:46:31.251 --> 00:46:34.022
وفي النُص التاني من التمانينات،
هتنجح "هيرفيلد"، المستشفى،

00:46:34.046 --> 00:46:37.833
إنها ترفع معدل النجاة
من عمليات الزراعة لـ90%،

00:46:37.857 --> 00:46:41.552
وتثبت جدارتها لمّا يجيلها التمويل الحكومي،
اللي كان دايمًا بيترفض.

00:46:41.576 --> 00:46:45.986
عشان يوصل تمويل برامج الزراعة سنة 1988
لـ10 مليون جنيه إسترليني.

00:46:46.010 --> 00:46:49.286
من 10 سنين، يا عزيزي،
المستشفى كانت بتحارب عشان تفضل مفتوحة بس!

00:46:49.310 --> 00:46:51.812
وفي أواخر التمانينات،
هيصرّح وزير الصحة "دافيد ميلور"

00:46:51.836 --> 00:46:56.770
إن "بريطانيا" بتفخر بامتلاكها واحدة
من أقوى برامج الزراعة في العالم.

00:46:56.794 --> 00:47:00.201
في الوقت دا، هيقرر "مجدي يعقوب"
إنه يضيف لـ"هيرفيلد" مركز بحثي.

00:47:00.225 --> 00:47:03.010
"مجدي يعقوب" أدرك إن عملية ناجحة
هتنقذ مريض واحد،

00:47:03.034 --> 00:47:05.190
لكن بحث علمي ناجح هينقذ ملايين.

00:47:05.214 --> 00:47:06.918
قد تظن، يا عزيزي، من حكايتنا

00:47:06.942 --> 00:47:09.640
إن "مجدي يعقوب" صنايعي شاطر، جرّاح ماهر،

00:47:09.664 --> 00:47:13.353
ولكنه، يا عزيزي، Actually،
باحث أكثر عبقرية من كونه جرّاح،

00:47:13.377 --> 00:47:16.330
له، يا عزيزي،
أكتر من 1000 ورقة بحثية منشورة،

00:47:16.354 --> 00:47:19.196
آخرها كان في مجلة Nature Reviews Cardiology،

00:47:19.220 --> 00:47:22.154
عن آثار عدوى سارس كوف 2 على الرئتين.

00:47:22.721 --> 00:47:25.385
في التمانينات، يا عزيزي،
لو مريض هيعمل عملية زرع للرئة،

00:47:25.409 --> 00:47:28.239
كان بياخد من المتبرع القلب والرئتين سوا.

00:47:28.263 --> 00:47:29.977
"طب ليه يا (أبو حميد) الطفاسة؟!
ما قلبه سليم!"

00:47:30.001 --> 00:47:33.217
وقتها، يا عزيزي، إنه ياخد
عضوين متطابقين من جسم واحد،

00:47:33.241 --> 00:47:35.931
كان أحسن من إنه ياخد
رئة من برة على قلبه الأصلي،

00:47:35.955 --> 00:47:37.294
فوارد ما يشتغلوش سوا.

00:47:37.318 --> 00:47:40.939
"يعقوب" هيحس إن القلب
اللي بيتشال من المريض الأصلي خسارة يروح،

00:47:40.963 --> 00:47:44.280
فهيكون هو، للمرة الـ500،
أول واحد في العالم

00:47:44.304 --> 00:47:46.352
يعمل عملية تتابعية معقدة،

00:47:46.376 --> 00:47:48.691
ندّي للمريض قلب ورئتين المتبرع،

00:47:48.715 --> 00:47:52.376
وناخد قلبه الأصلي، نزرعه لمريض تاني،
جاهز، بس مش كامل،

00:47:52.400 --> 00:47:54.806
كمان، هناخد من القلب السليم دا
الشريان الأورطي،

00:47:54.830 --> 00:47:56.870
ونزرعه لمريض تالت بقى مُصاب.

00:47:56.894 --> 00:47:58.543
قلب، يا عزيزي، الموضوع قطع غيار،

00:47:58.567 --> 00:48:00.256
عملية هتتسمى بـ"الدومينو"،

00:48:00.280 --> 00:48:03.839
أثر فراشة طبي عبقري بينقذ 3 في وقت واحد.

00:48:03.863 --> 00:48:05.559
وبحلول سنة 1992،

00:48:05.583 --> 00:48:08.484
هياخد "مجدي يعقوب"
لقب الـSir من "بريطانيا".

00:48:08.508 --> 00:48:11.244
أنا عايز أقولّك، يا عزيزي، نجاحاته مش بس
هيتم الاحتفاء بيها على مستوى "بريطانيا"،

00:48:11.268 --> 00:48:13.351
يعني، دكتور "مجدي يعقوب"
اتكرّم في "اليونان"

00:48:13.375 --> 00:48:17.354
بوسام "أثينا" بعد ما أنقذ بجراحته
رئيس الوزراء اليوناني وقتها،

00:48:17.378 --> 00:48:19.867
وفي "إيطاليا"، هتمنحه "فلورنسا"
أستاذية في الجراحة،

00:48:19.891 --> 00:48:23.589
بينما "ألمانيا" هتمنحه عضوية جمعيتها
لجراحة القلب والصدر.

00:48:23.613 --> 00:48:26.056
في الوقت دا، يا عزيزي،
"مجدي يعقوب" هيتحول لـTrademark،

00:48:26.080 --> 00:48:27.974
هتجيله عروض عمل خيالية،

00:48:27.998 --> 00:48:30.354
من "أمريكا" و"السويد" و"السعودية".

00:48:30.378 --> 00:48:31.485
دوري "روشن" كان طالبه!

00:48:31.509 --> 00:48:32.767
بأهزر طبعًا، ما بيلّعبش الجرّاحين!

00:48:32.791 --> 00:48:34.479
ولكنه هيفضل مستمر في "بريطانيا"،

00:48:34.503 --> 00:48:40.308
ولمّا مؤسسة القلب البريطانية تدّيله
مرتب 30 ألف جنيه إسترليني من أول 1986،

00:48:40.332 --> 00:48:43.632
هيقدّم المبلغ دا تبرع
لمركز "هيرفيلد" لعلوم القلب.

00:48:43.656 --> 00:48:47.939
في التسعينات، يا عزيزي، "مجدي يعقوب"
كان قدر يأسس أسطورته كجرّاح وباحث ملهم،

00:48:47.963 --> 00:48:49.401
إلا إنها أسطورية أوروبية،

00:48:49.425 --> 00:48:51.574
آن الأوان أن تكون أسطورة عالمية،

00:48:51.598 --> 00:48:54.370
ويحقق بقى رسالة الطب
اللي كان شايفها وهو صغير،

00:48:54.394 --> 00:48:56.897
مساعدة الناس الأكثر احتياجًا.

00:48:56.921 --> 00:49:00.570
خلال نقاش الدكتور "مجدي يعقوب"
مع طبيب القلب "ألدو كاستانيدا"،

00:49:00.594 --> 00:49:03.455
هيتكلم "ألدو" على مصطلح السياحة الجراحية،

00:49:03.479 --> 00:49:07.331
اللي فيه الدكتور بيسافر لبلد نائي،
يعمل 10 عمليات، ويرجع،

00:49:07.355 --> 00:49:10.748
في الوقت اللي بيفضل آلاف المرضى
جوا البلد دي بيعانوا!

00:49:10.772 --> 00:49:13.137
"ألدو" هيقول إن أعظم مساعدة
ممكن تقدمها للبلاد دي

00:49:13.161 --> 00:49:16.222
إننا نوفرلهم طب مستدام، مؤسسات مستمرة،

00:49:16.246 --> 00:49:19.691
مكان يفضل مكمّل
حتى بعد ما الأطباء الزائرين يمشوا،

00:49:19.715 --> 00:49:22.544
تفاوت الرعاية الصحية دا
هو اللي خلّى حد زي "مجدي يعقوب"

00:49:22.568 --> 00:49:24.531
يسيب "أمريكا"، ويعمل أسطورته في "بريطانيا".

00:49:24.555 --> 00:49:27.007
لكن في الآخر، يا عزيزي، احنا بنتكلم هنا
عن "بريطانيا" و"أمريكا"،

00:49:27.031 --> 00:49:28.580
كأننا بنفاضل بين "ريال" و"برشلونة"!

00:49:28.604 --> 00:49:30.984
ولكن، يا عزيزي، خلّيني أقولّك
إن عالميًا الوضع كان مخيف،

00:49:31.008 --> 00:49:33.859
كل سنة، يا عزيزي،
بيتولد 10 مليون طفل بمشاكل في القلب،

00:49:33.883 --> 00:49:35.841
%75 منهم في الدول النامية،

00:49:35.865 --> 00:49:38.376
معظمهم بيموت قبل البلوغ، عشان ما فيش رعاية.

00:49:38.400 --> 00:49:41.315
وسنة 1995، هتيجي الفرصة لـ"مجدي يعقوب"

00:49:41.339 --> 00:49:43.221
بدعوة من البروفيسور "آلان ديلوش"

00:49:43.245 --> 00:49:45.875
لافتتاح فرع من جمعية "سلاسل الأمل"
في "بريطانيا".

00:49:45.899 --> 00:49:49.411
في العمل الخيري، يا عزيزي،
هيظهر وجه مختلف وجديد من "مجدي يعقوب"،

00:49:49.435 --> 00:49:53.046
الراجل اللي طول عمره باين
كبروفيسور زاهد بيرفض الأموال،

00:49:53.070 --> 00:49:56.847
هيتحول فجأة إلى دينامو جريء،
لا يخجل في جمع الأحوال،

00:49:56.871 --> 00:49:58.364
عشان جمعية "سلاسل الأمل".

00:49:58.388 --> 00:50:01.246
على حسب "فيرجينيا بوتوملي"،
وزيرة الدولة لشئون الصحة،

00:50:01.270 --> 00:50:03.678
"يعقوب" هيبين مهارة جبارة في جمع الموارد،

00:50:03.702 --> 00:50:05.667
عزيمة مش موجودة عند حد غيره هو،

00:50:05.691 --> 00:50:09.611
على حسب تعبيرها، إرادة لا يمتكلها
إلا إنسان يريد تغيير العالم،

00:50:09.635 --> 00:50:12.768
مهارة أكبر بكتير
من جمعه لتبرعات مستشفى "هيرفيلد"،

00:50:12.792 --> 00:50:14.911
لدرجة إن بعد ما عمل عملية زراعة قلب

00:50:14.935 --> 00:50:17.820
للملياردير الأمريكي "ريتشارد ديفوس"
في مستشفى "هيرفيلد"،

00:50:17.844 --> 00:50:21.191
هيقنعه، يا عزيزي،
يقدم 20 مليون جنيه إسترليني

00:50:21.215 --> 00:50:23.156
أول، يا عزيزي، ما يقوم من العملية،
هيقولّه: "أولًا، ألف سلامة،

00:50:23.180 --> 00:50:24.402
بس ما تنساش تلتزم بالأدوية دي.

00:50:24.426 --> 00:50:26.269
ثانيًا، محتاجين
20 مليون جنيه إسترليني تبرعات."

00:50:26.293 --> 00:50:28.042
عندنا مركز جديد أبحاث للقلب كدا،
عايزين نعمله،

00:50:28.066 --> 00:50:30.185
يلّا، يلّا، يلّا، يلّا! يلّا،
لأحسن أسيب المشرط جوا!

00:50:30.209 --> 00:50:32.440
مش هتدفع، هأخلّي الممرضة تسمّك!
سمّ يا (مُنَى)!"

00:50:32.464 --> 00:50:35.093
"مجدي يعقوب" هيسخر كل مهاراته
لـ"سلاسل الأمل"،

00:50:35.117 --> 00:50:37.238
اللي هتأسس وحدات طبية مستدامة

00:50:37.262 --> 00:50:39.832
في "جامايكا" و"مابوتو" و"رواندا" و"أسوان"،

00:50:39.856 --> 00:50:41.738
دولة مثلًا زي "موزمبيق" لحد سنة 2000،

00:50:41.762 --> 00:50:44.971
أي مريض قلب فيها
كان بيضطر يسافر بلد تانية عشان يتعالج،

00:50:44.995 --> 00:50:46.474
ولحد ظهور "سلاسل الأمل"،

00:50:46.498 --> 00:50:49.187
فبعضهم ما كانش شاف في حياته
أخصائي قلب أصلًا!

00:50:49.211 --> 00:50:52.739
"مجدي يعقوب" هيستقدم
وجوه عالمية بحجم "عمر الشريف"

00:50:52.763 --> 00:50:56.217
اللي هينقذ حياته
لمّا يعمله جراحة ترقيع شرايين،

00:50:56.241 --> 00:50:57.809
وبرضه، نفس مشهد الملياردير الأمريكي،

00:50:57.833 --> 00:50:59.599
هيقولّه:
"حمد لله على السلامة يا (لورانس العرب).

00:50:59.623 --> 00:51:01.244
وإيه بقى؟ إيه بقى؟ إيه؟

00:51:01.268 --> 00:51:02.698
ثانيًا، دورك الأخير كان هايل.

00:51:02.722 --> 00:51:04.079
ثالثًا، احنا محتاجين منك خدمة.

00:51:04.103 --> 00:51:06.474
مش تبرعات، احنا محتاجين كوجه إعلامي عالمي."

00:51:06.498 --> 00:51:10.771
عشان يبقى "عمر الشريف" هو أبرز وشوش
"سلاسل الأمل" في عملية جمع التبرعات.

00:51:10.795 --> 00:51:12.417
ومش بس كدا، يا عزيزي، الأميرة "ديانا"،

00:51:12.441 --> 00:51:14.097
بينها وبين "مجدي يعقوب" صداقة.

00:51:14.121 --> 00:51:16.857
"والنبي يا (أبو حميد)،
قولّه ياخد باله منها، وما يركبش معاها عربيات!

00:51:16.882 --> 00:51:18.073
وياخد باله من نفسه!"

00:51:18.097 --> 00:51:19.912
الأميرة "ديانا" هتكون قريبة لـ"مجدي يعقوب"،

00:51:19.936 --> 00:51:23.839
لدرجة إنها هتقف جنبه في حزنه
لمّا يموت أخوه "جيمي" سنة 96.

00:51:23.863 --> 00:51:25.579
فاكر، يا عزيزي، "جيمي"؟ أول صديق في حياته،

00:51:25.603 --> 00:51:27.891
اللي كسر عزلته، وخلّاه يندمج مع المجتمع،

00:51:27.915 --> 00:51:30.186
ويصبح متفوق دراسيًا.

00:51:30.210 --> 00:51:33.679
بعد Career طبي،
أقل ما يُقال عليه أنه عظيم،

00:51:33.703 --> 00:51:37.392
دكتور "مجدي يعقوب"
هيتم إجباره على التقاعد سنة 2001،

00:51:37.416 --> 00:51:38.884
لمّا يوصل سنه 66 سنة.

00:51:38.908 --> 00:51:41.978
بعد التقاعد، هيتفرغ "مجدي يعقوب"
لجهود "سلاسل الأمل"،

00:51:42.002 --> 00:51:44.160
وهيتعين سفير لـ"هيئة الصحة الوطنية"

00:51:44.184 --> 00:51:46.399
اللي كانت هي أصلًا السبب
في رجوعه لـ"بريطانيا"،

00:51:46.423 --> 00:51:48.006
بسبب نظامها الإنساني مع المرضى.

00:51:48.030 --> 00:51:50.935
وسنة 2007، هيظهر "مجدي يعقوب"
في برنامج "صباح الخير يا (مصر)"،

00:51:50.959 --> 00:51:52.439
ويتكلم على "سلاسل الأمل"،

00:51:52.463 --> 00:51:56.654
وعلى استعداده مع فريق بريطاني
إنه يفحص أي طفل مصري مريض بالقلب،

00:51:56.678 --> 00:51:58.425
وإنه يعملّه العملية بالمجان.

00:51:58.449 --> 00:52:02.497
علشان في اليوم التاني،
يتفاجئ بآلاف وآلاف وآلاف

00:52:02.521 --> 00:52:04.733
واقفين قُدّام باب المستشفى
اللي هو شغال فيها!

00:52:04.757 --> 00:52:06.744
أكتر حاجة، يا عزيزي، هتأثر في "مجدي يعقوب"

00:52:06.768 --> 00:52:08.728
هما مرضى جايينله من "أسوان"،

00:52:08.752 --> 00:52:10.880
في إيه؟ رحلة قَطْر مدتها 15 ساعة،

00:52:10.904 --> 00:52:14.071
أول ما شافوه في التليفزيون،
قاموا نزلوا ركبوا القطر، راحوله.

00:52:14.095 --> 00:52:18.134
"يعقوب" لسنين طويلة هيمتلك
فكرة عمل مركز للقلب في "أسوان"،

00:52:18.158 --> 00:52:22.656
وهيعمل مؤسسة في "القاهرة" سنة 1999
باسمه وبمساعدة الدكتور "زويل"،

00:52:22.680 --> 00:52:23.878
هدفها جمع التبرعات.

00:52:23.902 --> 00:52:26.511
لكن المشهد اللي هو شافه،
هيحرك مشاعره وحماسه،

00:52:26.535 --> 00:52:28.885
وبحلول سنة 2009، هيظهر مركز "أسوان"،

00:52:28.909 --> 00:52:30.851
وهيعيّن "يعقوب" شباب كتير فيه،

00:52:30.875 --> 00:52:34.657
عشان يضمن إن دم جديد
يعيش لسنين وسنين، حلم الاستدامة.

00:52:34.681 --> 00:52:37.808
دكتور "أحمد عفيفي" هيقول إن عمره وقتها،
لمّا اتعيّن في مركز "أسوان"،

00:52:37.832 --> 00:52:41.177
كان 33 سنة،
وكان يُعتبَر وقتها أكبر واحد في المشروع،

00:52:41.201 --> 00:52:44.423
إنجاز هيضمن لـ"مجدي يعقوب"
"قلادة (النيل)" العظمى،

00:52:44.447 --> 00:52:45.876
اللي خدها سنة 2011.

00:52:45.900 --> 00:52:47.046
وبحلول سنة 2016،

00:52:47.070 --> 00:52:49.951
"مجدي يعقوب" هيعمل مبنى أبحاث
ملحق بمركز "أسوان"،

00:52:49.975 --> 00:52:51.371
زي ما عمل بالظبط في "هيرفيلد".

00:52:51.395 --> 00:52:54.596
دلوقتي، يا عزيزي، مركز "أسوان"
بيشارك في مشروع "الجينوم البشري"،

00:52:54.620 --> 00:52:57.847
عشان يحدد جينات السكان
وفهم خصائص الأمراض بتاعتهم،

00:52:57.871 --> 00:53:00.660
ومن ضمن القرى اللي اشتغل عليها المشروع،
كانت قرية "بلّانة"،

00:53:00.684 --> 00:53:04.026
عشان يحدد المكونات الجينية
لأمراض القلب اللي جوا القرية،

00:53:04.050 --> 00:53:05.857
مشروع طموح هيستمر 30 سنة.

00:53:05.881 --> 00:53:09.423
مركز "أسوان" مش بس هيستفيد
من جهود "مجدي يعقوب" الخيرية،

00:53:09.447 --> 00:53:11.933
لأ، دا كمان، هيستفيد منه كجرّاح، من خبرته.

00:53:11.957 --> 00:53:14.049
سنة 2019، وفي سن 83 سنة،

00:53:14.073 --> 00:53:19.263
"مجدي يعقوب" هيستحدث عملية جديدة
للتعامل مع مشكلة الجذع الشرياني.

00:53:19.287 --> 00:53:20.723
يا أسطى، بطّل إنجازات!

00:53:20.747 --> 00:53:21.931
خِفّ يا عم!

00:53:21.955 --> 00:53:22.969
شايف الشغف يا عزيزي؟!

00:53:22.993 --> 00:53:25.048
وهيبتكر كمان، كمان، عملية جديدة

00:53:25.072 --> 00:53:28.041
لإعادة تشكيل جذر الشريان الأورطي،

00:53:28.065 --> 00:53:29.395
وهتُعرف باسم Yacoub 2.

00:53:29.419 --> 00:53:32.513
حاليًا، بيستضيف المركز
أكتر من 40 ألف مريض خارجي،

00:53:32.537 --> 00:53:35.505
وبيعمل 1000 عملية قلب معقدة سنويًا،

00:53:35.529 --> 00:53:39.126
ودا بيخلّيه أضخم وأكبر مركز قلب
موجود في المنطقة.

00:53:39.150 --> 00:53:41.622
وبينما، يا عزيزي، مركز "أسوان" بيعزف ملحمة،

00:53:41.646 --> 00:53:44.881
في الوقت الحالي، بيتم التجهيز
لمركز "مجدي يعقوب" في "القاهرة"،

00:53:44.905 --> 00:53:47.282
اللي هيكون أكبر من مركز "أسوان" 5 مرات،

00:53:47.306 --> 00:53:50.486
بهدف، يا عزيزي، إنه يكون
"هيرفيلد" جديدة على ضفاف "النيل"،

00:53:50.510 --> 00:53:52.526
ومركز بيخدم "مصر" وقارة "أفريقيا".

00:53:52.550 --> 00:53:54.141
"يعقوب" هيقول إن علاقته بالعِلم

00:53:54.165 --> 00:53:57.453
بيلخصها فيلسوفه المفضّل،
وفيلسوفي أنا كمان، يا عزيزي، "كارل بوبر"،

00:53:57.477 --> 00:53:59.436
اللي بيقول إن أي عالِم مهما اكتشف،

00:53:59.460 --> 00:54:01.783
لازم يعتبر إن معرفته دي مؤقتة، راهنة،

00:54:01.807 --> 00:54:03.697
يمكن بعد سنة، أو يمكن كمان شهر،

00:54:03.721 --> 00:54:05.233
ييجي عالِم جديد بحاجة أحسن.

00:54:05.257 --> 00:54:07.561
منظور هيبقى ملازم "مجدي يعقوب" طول مسيرته،

00:54:07.585 --> 00:54:10.962
وهيخلّي عنده تواضع واضح وصادق
في كل لقاءاته.

00:54:10.986 --> 00:54:13.018
"مجدي يعقوب" هيركّز في كتير من مسيرته

00:54:13.042 --> 00:54:15.993
على تشجيع العلوم
اللي قادرة إنها تعمل تغيير ثوري،

00:54:16.017 --> 00:54:17.795
تغيير يتجاوز إنجازاته نفسها،

00:54:17.819 --> 00:54:18.831
وعلم الجراحة كله.

00:54:18.855 --> 00:54:20.762
لمّا تشتغل شركة United Therapeutics

00:54:20.786 --> 00:54:22.786
على طباعة رئة ثلاثية الأبعاد

00:54:22.810 --> 00:54:28.138
هتواجه صعوبة إنها تغطي الرئة الصناعية دي
بمليارات الخلايا الرئوية البشرية،

00:54:28.162 --> 00:54:30.823
وقتها، رئيسة الشركة
هتوظف "مجدي يعقوب" كمستشار،

00:54:30.847 --> 00:54:32.657
وهيقولّها، يا عزيزي،
على فكرة عبقرية وبسيطة،

00:54:32.681 --> 00:54:36.221
ألا وهي إن خلايا الجسم الجذعية
أكثر ذكاءً مننا،

00:54:36.245 --> 00:54:37.882
فبمجرد إن انت تحط عدد منها،

00:54:37.906 --> 00:54:40.621
فهي هتفهم الوظيفة المطلوبة،
وتغطي الرئة بنفسها.

00:54:40.645 --> 00:54:42.393
وبالفعل، في تجربة اتعملت على أرنب،

00:54:42.393 --> 00:54:46.236
هتغطي الشركة 40% من الرئة الصناعية
بالخلايا الرئوية،

00:54:46.260 --> 00:54:48.217
وجسم الأرنب بقى هو هيتولى الباقي.

00:54:48.241 --> 00:54:49.919
جهود، يا عزيزي، United Therapeutics

00:54:49.943 --> 00:54:52.762
بتستهدف توفير عدد لانهائي
من أعضاء الزراعة،

00:54:52.786 --> 00:54:54.098
وباستخدام الطب التجديدي،

00:54:54.122 --> 00:54:57.311
هيقدر العضو النامي
إنه يطابق الجهاز المناعي للشخص،

00:54:57.335 --> 00:54:59.910
وهنا، مش هنحتاج أدوية تخفف من المناعة.

00:54:59.934 --> 00:55:03.043
وبرغم، يا عزيزي، إن الأفكار دي
لسة بنطورها وبنجربها،

00:55:03.067 --> 00:55:06.216
إلا إن على حسب رئيسة United Therapeutics،
"مارتن روتبلات"،

00:55:06.240 --> 00:55:10.883
فالرئات النامية معمليًا ممكن تتجهّز
ويتم اختبارها على البشر في 2025.

00:55:10.907 --> 00:55:14.077
عشان ساعتها، "مجدي يعقوب"
يكون حط بصمته على مستقبل جديد،

00:55:14.101 --> 00:55:16.289
هيكون أكثر سهولة من مسيرته اللي عدّت كلها،

00:55:16.313 --> 00:55:20.219
مسيرته اللي هيقبل نهايتها بمنتهى التواضع
باعتبارها معرفة راهنة،

00:55:20.243 --> 00:55:22.363
كل اللي انت عملته دا، ممكن يتغير بُكرة،

00:55:22.387 --> 00:55:25.057
كل الإنجاز، وكل الحاجات اللي اتسمت باسمك،

00:55:25.081 --> 00:55:26.671
ممكن ييجي أحسن منها بُكرة.

00:55:26.695 --> 00:55:28.661
بس الفكرة المهمة والثورية هنا، يا عزيزي،

00:55:28.685 --> 00:55:31.829
إن نجاح المعرفة دي
هو إن ييجي ناس تبني على اللي انت عملته،

00:55:31.853 --> 00:55:34.332
ما يبقاش اللي انت عملته نقطة النهاية.

00:55:34.356 --> 00:55:37.564
في مناقشة بين "أندرو مجدي يعقوب"
وأبوه "مجدي يعقوب"،

00:55:37.588 --> 00:55:40.097
هيسأل الابن أبوه،
ليه عاش حياة كاملة من التفاني؟

00:55:40.121 --> 00:55:43.277
اجتهاد يمكن في أوقات كتير
جه على حساب أسرته وعلى حساب صحته؟

00:55:43.301 --> 00:55:44.775
هنا، هيرد "مجدي يعقوب" ويقول:

00:55:44.799 --> 00:55:46.429
"أي حاجة أقل من كدا عادي."

00:55:46.453 --> 00:55:49.569
"مجدي يعقوب" طول حياته
هيبقى أسير لشخصيات زي "روبرت كوخ"

00:55:49.593 --> 00:55:52.118
الدكتور الألماني اللي قرر يسيب أمان "برلين"،

00:55:52.142 --> 00:55:53.531
وييجي "مصر" يدرس الكوليرا.

00:55:53.555 --> 00:55:54.961
أسير كمان لشخصية أبوه،

00:55:54.985 --> 00:55:58.896
اللي ساب الأمان في بيته،
وراح بكل طاقة لجبهة مولّعة في حرب عالمية،

00:55:58.920 --> 00:56:00.096
عشان ينقذ مصابين.

00:56:00.120 --> 00:56:02.343
"مجدي يعقوب" هيعتبر إن قدوته في الحياة

00:56:02.367 --> 00:56:05.698
هو كل شخص قرر إنه يسيب
الحدود الآمنة المعتادة،

00:56:05.722 --> 00:56:07.690
ويخاطر،مش عشان نفسه، أو عشان مكانته،

00:56:07.714 --> 00:56:09.427
وإنما بتعبيره، عشان حاجتين،

00:56:09.451 --> 00:56:11.626
العثور على الحقيقة وإنقاذ الناس.

00:56:11.650 --> 00:56:14.777
مسيرة "مجدي يعقوب"
معظمنا عارفها بالنهاية المثالية،

00:56:14.801 --> 00:56:17.392
ولكن، يا عزيزي، اللي أتمنى يكون وضحلك
في هذه الحلقة،

00:56:17.416 --> 00:56:21.921
إنها طول الوقت كانت معارك وصراعات
وناس بتتهمك وناس بتشك فيك،

00:56:21.945 --> 00:56:24.081
وناس بتقول: "اللي انت بتعمله دا بيأذي ناس."

00:56:24.105 --> 00:56:27.595
جرّاح واقف بطوله
قُدّام عالَم كامل خايف يتطور،

00:56:27.619 --> 00:56:29.560
خايف يتحرك، خايف من الفشل.

00:56:29.584 --> 00:56:31.360
شخص غريب جاي من بلد بعيدة،

00:56:31.384 --> 00:56:34.282
المفروض ييجي يندمج مع المجتمع دا،
مش يحاول يواجهه،

00:56:34.306 --> 00:56:35.612
مش بس، يا عزيزي، بيواجهه بسذاجة،

00:56:35.636 --> 00:56:37.431
لأ، دا بيفضل يواجهه، لحد ما يغيّره.

00:56:37.455 --> 00:56:39.783
على حسب المصادر،
"مجدي يعقوب" هيبهر أقرانه،

00:56:39.807 --> 00:56:43.779
لأنه في 20 سنة بعد التقاعد
عمل أثر أضعاف اللي عمله طول مسيرته،

00:56:43.803 --> 00:56:45.705
طول 40 سنة كاملين كان جرّاح.

00:56:45.729 --> 00:56:47.664
ربما، يا عزيزي، لأن بتعبير "مجدي يعقوب"،

00:56:47.688 --> 00:56:50.554
كل خوفه طول حياته
ما كانش التقاعد أو اقتراب الموت،

00:56:50.578 --> 00:56:54.384
وإنما رعبه الحقيقي كان إنه يموت
من غير ما يمرر كل اللي يعرفه

00:56:54.408 --> 00:56:57.252
لأجيال أصغر تقدر تاخد الكلام دا وتبني عليه.

00:56:57.276 --> 00:57:00.980
صعب، يا عزيزي، كنت تتوقع
إن شابة مصرية عشرينية باسم "يوجين"

00:57:01.004 --> 00:57:04.430
وإن موتها في أربعينات القرن الماضي
بمرض في القلب

00:57:04.454 --> 00:57:07.922
هيصنع أثر فراشة يمتد أثره لكل قارات الأرض،

00:57:07.946 --> 00:57:11.786
من "بريطانيا" لـ"شيكاغو"
ومن "أسوان" لـ"أديس أبابا" و"موزمبيق"،

00:57:11.810 --> 00:57:16.740
و"كيجالي"، "رواندا"، اللي "مجدي يعقوب"
هيأسس فيها مركز قلب سنة 2022.

00:57:16.764 --> 00:57:20.745
أثر فراشة بيقوده إنسان
فتنه القلب تشريحيًا ومعنويًا،

00:57:20.769 --> 00:57:22.357
وقرر جنب مهارة الجرّاح

00:57:22.381 --> 00:57:25.553
إن يكون قلبه بينبض بالرحمة والأمل
لملايين من بعده.

00:57:25.577 --> 00:57:27.457
من طفل حزين مش عارف يلاقي صديق طفولة،

00:57:27.481 --> 00:57:30.163
لجرّاح بشوش خلّى الأطفال كلهم أصدقاءه.

00:57:30.188 --> 00:57:33.125
بس كدا، يا عزيزي.
هذه الحلقة شكر لهذا الرجُل العظيم،

00:57:33.149 --> 00:57:35.938
وكل ما فعله، مش بس في "مصر"،
ولكن في العالم كله.

00:57:35.962 --> 00:57:38.958
طبعًا، يستحيل إن أنا بعد هذه الحلقة،
وبعد هذا الكلام العظيم،

00:57:38.982 --> 00:57:41.483
أقولّك بقى، شوف الحلقات اللي فاتت،
وشوف الحلقات الجاية،

00:57:41.507 --> 00:57:43.767
وانزل بُص على المصادر،
ولو احنا على الـ"يوتيوب"، اشترك على القناة.

00:57:43.791 --> 00:57:44.520
فأنا مش هأقول كدا!

00:57:44.544 --> 00:57:46.719
انت، يا عزيزي، بتبقى بكامل صحتك،
وما بتنزلش تبص على المصادر،

00:57:46.743 --> 00:57:49.387
بعد الحلقة الشهرين دي،
هتنزل تبص على المصادر؟!

00:57:49.411 --> 00:57:52.190
بس، يا عزيزي.
بأشكرك إن انت كمّلت لحد هذه الفقرة من الحلقة.

00:57:52.214 --> 00:57:54.683
بأتمنى، يا عزيزي، هذه الحلقة
تلهمك إن انت تكون طبيب

00:57:54.707 --> 00:57:56.625
وأن تكون باحث وأن تكون عالم،

00:57:56.649 --> 00:57:59.043
تفيد وطنك وتفيد نفسك وتفيد أسرتك،

00:57:59.067 --> 00:58:02.215
وتفيدني، إن شاء الله، لمّا أحتاجك
في أي أزمة صحية ممكن تجيلي بعد كدا.

