WEBVTT
Kind: captions
Language: ar

00:00:14.486 --> 00:00:18.663
شّبّيك لُبّيك، عبدك بين إيديك،

00:00:18.687 --> 00:00:20.291
تطلب...!

00:00:20.315 --> 00:00:20.950
إيه دا؟!

00:00:20.974 --> 00:00:23.120
أنا مش مصدّق نفسي! هو حضرتك فعلًا؟!

00:00:23.144 --> 00:00:24.641
أيوة، أيوة، أنا هو.

00:00:24.665 --> 00:00:26.627
تاجر المخدرات المعروف؟!

00:00:26.651 --> 00:00:28.327
- "منصور الحفني"، هه؟!
- إيه؟!

00:00:28.351 --> 00:00:30.140
أنا من عُشّاق فيلم "الجزيرة"!

00:00:30.174 --> 00:00:33.129
إيه يا "أميجو"، صحصح معايا!
أنا "بابلو إسكوبار".

00:00:33.153 --> 00:00:34.173
ياه!

00:00:34.197 --> 00:00:35.965
والله يا فندم، يعني، أنا مُحرَج منك!

00:00:35.989 --> 00:00:37.050
دا حضرتك تيجي مكاني والله!

00:00:37.074 --> 00:00:39.295
لا، لا، ما تقولش كدا، انت كويس، انت كويس.

00:00:39.319 --> 00:00:41.358
لا والله، أنا هأحققلك إيه أصلي؟!

00:00:41.382 --> 00:00:43.330
انت، بسم الله، ما شاء الله،
مش محتاج حاجة خالص!

00:00:43.354 --> 00:00:44.947
لا، لا، لا، مين قال كدا؟!

00:00:44.971 --> 00:00:46.401
"بابلو إسكوبار" لسة محتاج كتير!

00:00:46.425 --> 00:00:49.290
أيوة طبعًا،
الحاجات اللي ما بتشتريهاش الفلوس،

00:00:49.314 --> 00:00:51.338
الحاجات اللي زي الـ...

00:00:51.362 --> 00:00:53.955
هو ما فيش حاجة ما بتشتريهاش الفلوس، بصراحة!

00:00:56.331 --> 00:00:57.660
أمّال أنا ليه مش مبسوط يا جنّي؟!

00:00:57.684 --> 00:00:59.158
آه!

00:00:59.182 --> 00:01:02.242
السعادة التي لا يشتريها المال.

00:01:03.127 --> 00:01:05.361
انت عارف إن دا أكتر طلب
بيتطلب منّي في "مصر"،

00:01:05.385 --> 00:01:06.377
بعد الـ"كيا بيكانتو"!

00:01:06.401 --> 00:01:07.691
- الـ"كيا بيكانتو"؟!
- آه.

00:01:07.715 --> 00:01:09.054
هو دا سقف طموحهم؟!

00:01:09.078 --> 00:01:10.636
بالظبط يا "بابلو".

00:01:10.660 --> 00:01:14.568
مشكلة السعادة المُطلَقة في ذهن الإنسان،
سقف الطموح،

00:01:14.592 --> 00:01:17.477
طول ما سقف طموحك عالي...

00:01:17.501 --> 00:01:18.986
عمرك ما هتبقى مبسوط.

00:01:19.010 --> 00:01:20.017
عندك حق!

00:01:20.041 --> 00:01:21.871
أنا جمّعت فلوس،

00:01:21.895 --> 00:01:23.302
وبنيت قصور،

00:01:23.326 --> 00:01:24.882
واتحديت السُلطة،

00:01:24.906 --> 00:01:26.959
وبآخد أشواجاندا كل يوم...

00:01:27.986 --> 00:01:29.311
ومش حاسس إني سعيد!

00:01:29.335 --> 00:01:30.450
دلوقتي يا "بابلو"،

00:01:30.474 --> 00:01:32.926
بعد ما كشفتلك سر السعادة الأبدي،

00:01:32.950 --> 00:01:34.092
عرفت هتطلب إيه؟

00:01:34.116 --> 00:01:35.713
أكيد!

00:01:35.737 --> 00:01:39.169
عايز أصحى كل يوم، أحس إني مرتاح من جوايا،

00:01:39.193 --> 00:01:40.923
إني مش قلقان من المستقبل،

00:01:40.947 --> 00:01:42.812
إني مش خايف من بُكرة...

00:01:44.170 --> 00:01:45.804
إني مش شايل هَمّ امبارح.

00:01:45.828 --> 00:01:47.833
والله العظيم، هي "بيكانتو"، اسمع منّي!

00:01:47.857 --> 00:01:49.221
هي فعلًا شنطتها صغيرة،

00:01:49.245 --> 00:01:51.825
حاسس إن ما فيهاش مكان تشيل هَمّ امبارح!

00:01:51.849 --> 00:01:52.463
اعتمد.

00:01:52.487 --> 00:01:54.407
انت عارف إن كان عندي "بيكانتو" قبل كدا؟

00:01:54.431 --> 00:01:56.620
بس عاملّها فتحة سقف بقى، عشان دي!

00:02:05.987 --> 00:02:07.144
أعزائي المشاهدين،
السلام عليكم ورحمة الله وبركاته،

00:02:07.168 --> 00:02:09.227
أهلًا بكم في حلقة جديدة،
من برنامج "الدحّيح"!

00:02:09.251 --> 00:02:11.752
النهاردة، هنتكلم عن شخصية عظيمة،
وملهمة لشباب كتير!

00:02:11.776 --> 00:02:13.938
أول واحد تنبأ بسقوط نظام الوظايف الحالي.

00:02:13.962 --> 00:02:15.303
ما أعرفش، يا عزيزي، هو قالها ولّا لأ،

00:02:15.328 --> 00:02:18.237
بس لا أحد يصبح غنيًا بالعمل من 9 لـ5!

00:02:18.261 --> 00:02:21.122
خلّيني، يا عزيزي، آخدك من إيدك لسنة 1948،

00:02:21.146 --> 00:02:23.523
لمّا بيوصل
الصراع السياسي في "كولومبيا" لذروته،

00:02:23.547 --> 00:02:26.053
بيحصل من قوتين، الليبراليين والمحافظين،

00:02:26.077 --> 00:02:28.571
هذا الصراع لم تحسمه صناديق الانتخابات،

00:02:28.595 --> 00:02:30.446
وإنما اللي هيحسمه ضربات النار،

00:02:30.470 --> 00:02:31.935
وتحديدًا، 3 طلقات،

00:02:31.959 --> 00:02:35.415
هياخدهم زعيم الحزب الليبرالي الكولومبي،
"خورخي إيلي جيتان"،

00:02:35.439 --> 00:02:37.273
وهو خارج من الحزب الضهر!

00:02:37.297 --> 00:02:39.659
"خورخي" لم يكن مجرد شخص عادي كدا،

00:02:39.683 --> 00:02:42.715
دا كان حد عنده شعبية طاغية بين الناس،

00:02:42.739 --> 00:02:44.736
وبالأخص، بين الفقرا والعُمّال،

00:02:44.760 --> 00:02:47.885
الشعبية دي هتخلّيه
Potential مرشح لرئاسة "كولومبيا".

00:02:47.909 --> 00:02:51.824
تخيل بقى معايا شخصية بهذا الحجم
لمّا تاخد 3 رصاصات في عز الضهر،

00:02:51.848 --> 00:02:53.972
مستحيل موته يعدّي بسهولة،

00:02:53.996 --> 00:02:58.374
إنما هيكون موته بداية
لواحدة من أصعب الفترات في تاريخ "كولومبيا"،

00:02:58.398 --> 00:03:00.541
فترة هتُعرَف باسم La Violencia.

00:03:00.565 --> 00:03:02.135
دي، يا عزيزي، Violence، بس بالكولومبي!

00:03:02.159 --> 00:03:05.328
الحرب الأهلية في "كولومبيا"
هتستمر لمدة 10 سنين،

00:03:05.352 --> 00:03:08.434
10 سنين هيهاجر فيهم
أكتر من 2 مليون كولومبي،

00:03:08.458 --> 00:03:10.494
معظمهم، يا عزيزي، كان مُجبَر إنه يمشي،

00:03:10.518 --> 00:03:11.980
لأنه لو كان فضل قاعد،

00:03:12.004 --> 00:03:15.809
فهو كان هيعيش ظروف مرعبة
من الفقر والفوضى وانعدام الأمان!

00:03:15.833 --> 00:03:18.075
أنا بأعملّك، يا عزيزي،
الـSetup بتاع الشخصية.

00:03:18.099 --> 00:03:21.727
الفوضى دي، يا عزيزي،
هيروح ضحيتها حوالي 200 ألف إنسان،

00:03:21.751 --> 00:03:25.052
لأن القانون الوحيد في هذه البلد وقتها
كان قانون الغابة،

00:03:25.076 --> 00:03:26.337
البقاء للأقوى!

00:03:26.361 --> 00:03:30.323
والطريقة الوحيدة لحل النزاعات هي العنف!
La Violencia!

00:03:30.347 --> 00:03:32.016
طبعًا دي، يا عزيزي، كلها أسباب

00:03:32.040 --> 00:03:34.451
تخلّي "كولومبيا" تتحول إلى مدرسة مواهب،

00:03:34.475 --> 00:03:36.591
أو بلُغة الكورة، "أكاديمية ناشئين"،

00:03:36.615 --> 00:03:39.476
لمين؟ لأي حد عايز يخرج عن القانون،

00:03:39.500 --> 00:03:41.757
"أي حد عايز يخرج عن القانون،
ييجي يخرج عندنا هنا!"

00:03:41.781 --> 00:03:45.245
"كولومبيا" أصبحت بيئة مثالية
للعصابات والجماعات المسلحة!

00:03:45.269 --> 00:03:47.219
في الفترة دي، يا عزيزي، هيتولد شخص،

00:03:47.243 --> 00:03:50.669
شخصيته بتعكس كل ظروف "كولومبيا"
وكل اللي احنا شايفينه دا،

00:03:50.693 --> 00:03:55.691
شخصية، يا عزيزي، هتتحول إلى كابوس
يمكن يبقى أسوأ من الفترة كلها على بعضها،

00:03:55.715 --> 00:03:56.348
La Violencia!

00:03:56.372 --> 00:03:59.174
شخص، يا عزيزي،
وجوده كان متعب لكل اللي حواليه،

00:03:59.198 --> 00:04:00.779
يمكن ما ريّحش حد، غير اتنين بس،

00:04:00.803 --> 00:04:02.023
"نتفليكس" و"الدحّيح"!

00:04:02.047 --> 00:04:05.002
عشان بيعمل عنه حلقة، ويعمل مشاهدات وكدا،
والناس تشوف وتنبسط!

00:04:05.026 --> 00:04:08.347
طبعًا، يا عزيزي، أنا مش محتاج أقولّك
إن أنا بأتكلم على "بابلو إسكوبار"،

00:04:08.371 --> 00:04:10.342
"بجد يا (أبو حميد)؟! أنا افتكرتك بتتكلم
عن (بابلو آند عبده)!"

00:04:10.366 --> 00:04:12.850
النهاردة، يا عزيزي، أنا جاي أتكلم
عن أشهر Dealer في التاريخ،

00:04:12.874 --> 00:04:14.893
"بابلو إسكوبار".

00:04:14.917 --> 00:04:17.136
يوم 1 ديسمبر سنة 1949،

00:04:17.160 --> 00:04:19.566
وخلال أول سنة
من فترة العنف اللي كلمتك عنها،

00:04:19.590 --> 00:04:22.287
بيتولد "بابلو" في مدينة صغيرة
اسمها "ريونيجرو"،

00:04:22.311 --> 00:04:26.479
بيتولد لعيلة بسيطة، أب مُزارع، وأم مدرّسة،
عندهم 7 أبناء،

00:04:26.503 --> 00:04:28.643
عايشين في بيت صغير وبسيط،

00:04:28.667 --> 00:04:30.616
بيت من الطوب، لا فيه كهربا ولا ميّه.

00:04:30.640 --> 00:04:33.564
"بابلو" من وهو طفل صغير
هيعاني من فقر أسرته،

00:04:33.588 --> 00:04:35.296
ودايمًا هيكون حاسس بالحرمان.

00:04:35.320 --> 00:04:36.748
هنا، يا عزيزي، ودي معلومة غريبة،

00:04:36.772 --> 00:04:41.087
"بابلو إسكوبار" لمّا يروح المدرسة،
بيبان كطفل ذكي ونبيه ومركّز،

00:04:41.111 --> 00:04:45.009
ويمكن لولا فقر الأسرة،
اللي خلّته يفضل ينتقل من مدرسة لمدرسة تانية،

00:04:45.033 --> 00:04:46.323
كان يمكن يبقى نابغة.

00:04:46.347 --> 00:04:48.810
بس، يا عزيزي، زي ما عشنا وشُفنا،
دا ما حصلش!

00:04:48.834 --> 00:04:51.525
"بابلو" مع الوقت بدأ يفقد اهتمامه بالتعليم،

00:04:51.549 --> 00:04:53.825
ويركّز على حاجة أهم في حياته، وهي عيلته،

00:04:53.849 --> 00:04:56.036
وازاي يقدر يجيب فلوس بأي طريقة،

00:04:56.060 --> 00:04:59.790
يمكن يقدر يحسّن ظروفهم،
وينهي إحساسه الشديد بالحرمان!

00:04:59.814 --> 00:05:02.577
في سن الـ13 سنة،
هيشتغل "بابلو" في بيع السجاير،

00:05:02.601 --> 00:05:04.530
وتحديدًا، السجاير المُهرَّبة،

00:05:04.554 --> 00:05:06.162
يعني، لا ماشي قانوني، ولا بيرضي ربنا!

00:05:06.186 --> 00:05:08.089
"(أبو حميد) ما تآخذنيش يعني،
اشمعنى السجاير المُهرَّبة؟"

00:05:08.113 --> 00:05:09.799
لأن في الوقت دا ما كانش عليها ضرايب،

00:05:09.823 --> 00:05:11.350
فدا بيخلّي سعرها أرخص،

00:05:11.374 --> 00:05:13.709
وبالتالي، يقدر يعمل فيها مكسب كويس.

00:05:13.734 --> 00:05:16.228
ولكنه، يا عزيزي، بيبدأ يحس بوخزة في ضميره،

00:05:16.252 --> 00:05:18.296
ويدرك إن التدخين مضر بالصحة،

00:05:18.320 --> 00:05:19.454
فيبدأ يتجه للقمار!

00:05:19.478 --> 00:05:22.332
بيبدأ، يا عزيزي، يبيع تذاكر يانصيب،
بس برضه مضروبة،

00:05:22.356 --> 00:05:24.322
يعني، لو اشتريت رقمك،
وطلع رقمك هو الـ"بريمو"،

00:05:24.346 --> 00:05:25.218
مش هتكسب أي حاجة برضه!

00:05:25.242 --> 00:05:27.844
ولمّا بقى عنده 15 سنة،
والدنيا بدأت تلعب معاه،

00:05:27.868 --> 00:05:30.248
هيبدأ يدرك إن الدنيا فانية،
ويبدأ يبص لآخرته،

00:05:30.272 --> 00:05:31.486
هيبدأ يبقى حرامي مقابر،

00:05:31.510 --> 00:05:34.439
يعني، شواهد القبور بالنسباله
كانت حتة رُخامة حلوة، فيها الخير،

00:05:34.463 --> 00:05:37.070
يشيل اسم المتوفى ويشيل سَنة الوفاة، ويبيعها.

00:05:37.094 --> 00:05:39.834
شعور "بابلو"، يا عزيزي، بالحرمان،
خلّاه ما يكتفيش بس بكدا،

00:05:39.858 --> 00:05:43.926
كل ما حاجة تجيب معاه فلوس،
يبطّلها عشان يروح لحاجة بتجيب فلوس أكتر،

00:05:43.950 --> 00:05:46.689
يعني، السجاير المتهربة
اللي كان بيتاجر فيها دي وهو عنده 15 سنة،

00:05:46.713 --> 00:05:49.182
هيعلّي عليها، وهيبقى هو اللي بيهرّبها،

00:05:49.206 --> 00:05:52.084
وبدل ما يسرق شواهد قبور قديمة،
هيبدأ يسرق عربيات!

00:05:52.108 --> 00:05:54.876
على حسب عميلة الـFBI السابقة "آشا رانجابا"،

00:05:54.900 --> 00:05:57.174
فـ"بابلو" هيسيطر عليه حلم طَموح جدًا،

00:05:57.198 --> 00:05:58.709
وهو إنه في سن الـ30،

00:05:58.733 --> 00:06:02.739
هيقدر يجمّع ثروة
تُقدّر بمليون بيزو كولومبي،

00:06:02.763 --> 00:06:03.825
بيزو ينطح بيزو!

00:06:03.849 --> 00:06:05.861
حلم يبدو بعيد جدًا على صعلوك،

00:06:05.885 --> 00:06:08.495
شخص اتعجن في الشوارع، واتبهدل على الأرصفة،

00:06:08.519 --> 00:06:11.057
صحيح دماغه حلوة في الشر،
وفي الحرام بيجيب معاك،

00:06:11.081 --> 00:06:15.052
وعنده، بسم الله، ما شاء الله،
خبرة في التهريب والاحتيال وسرقة الأموات!

00:06:15.076 --> 00:06:17.719
لكن كل دي، بالصلاة على النبي،
حاجات خفيفة، مَرَمّات،

00:06:17.743 --> 00:06:19.468
ما تعملش مبلغ كبير بالسرعة دي!

00:06:19.492 --> 00:06:22.224
آخرها 3 لـ4 آلاف بيزو،
إنما مليون بيزو؟ دا كتير!

00:06:22.248 --> 00:06:24.162
ما أعرفش، يا عزيزي،
البيزو كان بيتعمل ازاي وقتها!

00:06:24.186 --> 00:06:26.182
"إسكوبار"، يا عزيزي،
مش هيستنى لحد سن الـ30

00:06:26.206 --> 00:06:27.242
عشان يحقق هذا الحلم،

00:06:27.266 --> 00:06:29.703
لأن وهو عنده 22 سنة،
هيتفتح الباب قُدّامه،

00:06:29.727 --> 00:06:31.552
عشان يبقى بقى، يبقى بقى بقى بقى

00:06:31.576 --> 00:06:35.599
تاجر ومهرب لسلعة أغلى بكتير
من الكلام الفاضي اللي كان بيعمله،

00:06:35.623 --> 00:06:38.777
الـBusiness بتاعه مش هيبقى مرتبط
لا بعصابات ولا أحزاب كولومبية،

00:06:38.801 --> 00:06:41.678
وإنما بقى
بالـ"الولايات المتحدة الأمريكية" بجلالة قدرها،

00:06:41.702 --> 00:06:43.979
Business، يا عزيزي،
هيخلّي أحلامه بالمليارات،

00:06:44.003 --> 00:06:46.918
مش بمليارات البيزوهات، بمليارات الدولارات!

00:06:46.942 --> 00:06:49.472
في يوم 17 يونيو سنة 1971،

00:06:49.496 --> 00:06:52.228
الرئيس الأمريكي "ريتشارد نيكسون"
هيعلن الحرب...

00:06:52.252 --> 00:06:54.616
"ياه يا (أبو حميد)!
يا ترى هيحتلوا أنهي دولة المرادي؟"

00:06:54.640 --> 00:06:56.573
الحرب المرادي
مش على "الصين" ولا على "روسيا"،

00:06:56.597 --> 00:06:58.986
ولا حتى على "أفغانستان"،
اللي لسة دورها ما جاش،

00:06:59.010 --> 00:07:00.426
وإنما حرب على المخدرات.

00:07:00.450 --> 00:07:04.271
"نيكسون" وصف المخدرات في خطابه
أنها عدو الدولة رقم 1،

00:07:04.295 --> 00:07:06.099
وأكبر تهديد للأمن القومي.

00:07:06.123 --> 00:07:09.061
خطة "نيكسون" هتكون معتمدة
على تقليل العرض وتقليل الطلب،

00:07:09.085 --> 00:07:10.037
هيحزّم السوق.

00:07:10.061 --> 00:07:13.335
تقليل الطلب هيكون معتمد
على برامج توعية وتعليم

00:07:13.359 --> 00:07:14.824
تحمي الشباب من المخدرات.

00:07:14.848 --> 00:07:17.693
تقليل العرض بقى
هيكون عن طريق قوانين صارمة،

00:07:17.718 --> 00:07:21.139
قوانين بتمنع إنتاج المخدرات
وتوزيعها بكل أشكالها،

00:07:21.163 --> 00:07:23.968
من أول بقى الهيروين والكوكايين
والحاجات الوحشة دي كلها،

00:07:23.992 --> 00:07:26.809
لحد الأدوية اللي احتمال إدمانها بسيط،

00:07:26.833 --> 00:07:31.715
قوانين هيشرف على تنفيذها هيئة جديدة
هتتعرف باسم "مكتب مكافحة المخدرات"،

00:07:31.739 --> 00:07:34.576
الـDEA، ي عزيزي، اللي قعدوا 5 مواسم
في Breaking Bad بياكلوا "دونتس"!

00:07:34.600 --> 00:07:36.871
سياسة "نيكسون" حققت نُص المعادلة بس،

00:07:36.895 --> 00:07:40.346
الحمد لله، المعروض في "أمريكا"
من المخدرات بقى أقل جدًا،

00:07:40.370 --> 00:07:41.929
"لمّينا التجار برجالتهم!"

00:07:41.953 --> 00:07:44.272
بس يبدو إن حملات التوعية ما كانتش شغالة،

00:07:44.296 --> 00:07:46.680
ومع نقص العرض،
فالطلب زاد جدًا على المخدرات!

00:07:46.704 --> 00:07:49.266
في وسط كل دا، يا عزيزي،
مين كان قاعد بقى كدا وباصص على الوضع؟

00:07:49.290 --> 00:07:52.987
مين بلد عندها كوادر ومواهب وقامات
في تجارة المخدرات؟

00:07:53.011 --> 00:07:54.147
"كولومبيا"، يا عزيزي.

00:07:54.171 --> 00:07:56.689
فجأة، تجار المخدرات الكولومبيين
بيصحوا من النوم

00:07:56.713 --> 00:08:01.474
يلاقوا قدّامهم سوق عملاق
بحجم قارة، وأكبر اقتصاد في العالم،

00:08:01.498 --> 00:08:04.485
بلُغة المصريين "خَرمان"، الطلب فيه جنوني،

00:08:04.509 --> 00:08:08.594
"ومستعدين يدفعوا أضعاف السعر العادي،
مقابل المخدر اللي عندنا".

00:08:08.618 --> 00:08:11.068
في اللحظة دي، يا عزيزي،
"بابلو إسكوبار" بيقرر إن هو يعمل

00:08:11.068 --> 00:08:14.202
 Career Shift هو الأذكى
في Careers المجرمين،

00:08:14.227 --> 00:08:15.756
خلال مسيرة "بابلو" الإجرامية،

00:08:15.780 --> 00:08:19.701
قدِر يكوّن علاقات مع المجرمين
من مهربين وتجار السوق السودا،

00:08:19.725 --> 00:08:22.840
في أوائل السبعينات، هيبدأ "إسكوبار"
من خلال خبرته وعلاقاته،

00:08:22.864 --> 00:08:25.921
إنه يهرّب ماريجوانا من "كولومبيا" لـ"أمريكا"
عن طريق "بنما".

00:08:25.945 --> 00:08:28.466
وبالرغم من نشاطه السريع،
وفلوسه اللي عمّالة تكبر،

00:08:28.490 --> 00:08:31.035
فـ"بابلو"، كعادته،
هيحاول يعلّي الـLevel بتاع اللعبة،

00:08:31.059 --> 00:08:33.173
ويقولّك: "الماريجوانا دي حلوة وبتكسّب،

00:08:33.197 --> 00:08:36.763
بس ماذا لو شُفنا بقى حاجة
بتكسّب أكتر بكتير؟

00:08:36.787 --> 00:08:39.561
كدا كدا لو اتمسكت،
هيحكموا عليا إني تاجر مخدرات،

00:08:39.585 --> 00:08:41.093
أنا مش تاجر فوّار فواكه برضه!"

00:08:41.117 --> 00:08:45.844
هنا، يا عزيزي، هيتجه
لسلعة ربحها أكبر بكتير، وهي الكوكايين،

00:08:45.868 --> 00:08:49.601
ولا تتخيل، يا عزيزي، أد إيه
ممكن تكسب فلوس من الكوكايين!

00:08:49.625 --> 00:08:52.783
الكوكايين، يا عزيزي، بيُستخرَج
من أوراق نبات الكوكا،

00:08:52.807 --> 00:08:55.807
والنبات دا بينمو بشكل طبيعي جدًا
في "أمريكا الجنوبية"،

00:08:55.831 --> 00:08:58.910
ماشي. وكمان نبات الكوكا دا
بينمو تحديدًا في "بيرو"،

00:08:58.934 --> 00:09:00.976
اللي كانت تُعتَبر أكبر دولة منتجة ليه.

00:09:01.000 --> 00:09:04.998
هذا الكوكايين كان في العادي
بيُستخدَم كمنشط طبيعي أو مَصدَر للطاقة،

00:09:05.022 --> 00:09:07.432
زيه زي كوباية الشاي أو القهوة في يومك كدا.

00:09:07.456 --> 00:09:09.620
ولكنهم، يا عزيزي، زي ما تقول كدا،
اكتشفوا مع الوقت

00:09:09.644 --> 00:09:11.692
إن ورقة النبات اللي بتنشطك قيراط،

00:09:11.716 --> 00:09:14.630
ممكن بمعالجة بسيطة، تنشطك 100 ألف قيراط!

00:09:14.654 --> 00:09:18.168
خلّيني، يا عزيزي، أدّيلك Course صغير
في كيفية صناعة الكوكايين،

00:09:18.192 --> 00:09:20.086
وتصديره، عشان ما تصنّعهوش وتلبسه!

00:09:20.110 --> 00:09:23.324
في الأول، يا عزيزي،
بتخلط ورق الكوكا الناشف بمواد كيميائية...

00:09:23.348 --> 00:09:24.442
"(أبو حميد)، ممكن أعرف المواد؟"

00:09:24.466 --> 00:09:26.361
مواد زي الكيروسين والبنزين،

00:09:26.385 --> 00:09:28.103
لحد ما تعمل كدا، زي ما تقول، عجينة،

00:09:28.127 --> 00:09:30.463
تمسك العجينة دي، تخلطها بمواد زي الأسيتون،

00:09:30.487 --> 00:09:31.950
فيطلعلك مسحوق أبيض.

00:09:31.974 --> 00:09:34.216
مبروك عليك، يا عزيزي، أصبحت تاجر مخدرات!

00:09:34.240 --> 00:09:37.498
انت، يا عزيزي، مش محتاج
غير 350 كيلو من ورق الكوكا،

00:09:37.522 --> 00:09:39.893
عشان تعملّك 1 كيلو من الكوكايين،

00:09:39.917 --> 00:09:41.983
طبعًا، 350 كيلو كتير!

00:09:42.007 --> 00:09:44.046
بلُغة، يا عزيزي، الأرقام والحسابات،

00:09:44.070 --> 00:09:46.990
لو اشتريت من "بيرو" ورق كوكا بـ380 دولار،

00:09:47.014 --> 00:09:49.978
فانت هتبيع الكوكايين دا
في "كولومبيا" بـ800 دولار،

00:09:50.002 --> 00:09:50.913
مكسب 100%.

00:09:50.937 --> 00:09:52.066
انبسطت؟ لسة!

00:09:52.090 --> 00:09:54.911
لمّا الكوكايين دا يخرج
من "كولومبيا" للمهربين،

00:09:54.935 --> 00:09:58.531
ممكن تبيعه للمهربين بحوالي 2200 دولار.

00:09:58.555 --> 00:09:59.938
انبسطت؟ لسة!

00:09:59.962 --> 00:10:03.530
المهربين شافوا شغلهم تمام،
ووصّلوا الكوكايين لـ"أمريكا"،

00:10:03.554 --> 00:10:05.766
عشان تبيع للموزعين الكبار هناك،

00:10:05.801 --> 00:10:09.778
بيوصل، يا عزيزي،
سعر كيلو الكوكايين لـ15 ألف دولار!

00:10:09.802 --> 00:10:13.705
كل ما تصغّر السلسلة دي أكتر وأكتر،
وتبيع قطّاعي أكتر، السعر هيزيد!

00:10:13.729 --> 00:10:17.699
لحد، يا عزيزي، ما سعر الكيلو
في المدن الأمريكية الكبرى

00:10:17.723 --> 00:10:19.729
بيوصل أحيانًا لـ100 ألف دولار،

00:10:19.753 --> 00:10:23.010
باختصار، يا عزيزي، اللي في "كولومبيا"
يقف عليك بـ1000 دولار،

00:10:23.034 --> 00:10:25.684
تبيعه في "أمريكا" بـ100 ألف دولار!

00:10:25.708 --> 00:10:28.709
يعني، انت لو متحكم في سلسلة الإنتاج دي،

00:10:28.733 --> 00:10:30.778
خلاص، الأربع الجاي تحكُم العالم!

00:10:30.802 --> 00:10:32.298
لو مش الأربع، الخميس بالكتير!

00:10:32.322 --> 00:10:35.088
على حسب واحد من عملاء الـFBI السابقين،

00:10:35.112 --> 00:10:36.815
ربح مهول بهذا الشكل،

00:10:36.839 --> 00:10:39.217
قادر إنه يخلق حروب بين تجار المخدرات،

00:10:39.241 --> 00:10:42.896
في لحظة، ممكن تقوّم حرب أشرس مليون مرة
من حروب "المافيا"!

00:10:42.920 --> 00:10:45.601
وهنا بقى، يا عزيزي،
بتظهر عبقرية "بابلو إسكوبار"،

00:10:45.625 --> 00:10:47.577
اللي هيقرر إنه بدل ما يبقى تاجر كلاسيكي،

00:10:47.601 --> 00:10:49.482
ويقعد مِعلِّم كدا، ويعمل فيها "البهظ بيه"

00:10:49.506 --> 00:10:51.868
ويتورط بقى في حروب وصراعات ومشاكل

00:10:51.892 --> 00:10:54.623
و"معلش دي منطقتي"
و"معلش دا مخدري"،

00:10:54.647 --> 00:10:57.605
هيعمل، يا عزيزي، شركة مؤسسية،
Drug Corporation،

00:10:57.629 --> 00:11:00.046
كيان عملاق وجماعي ومنظم،

00:11:00.070 --> 00:11:02.501
يصلح لإدارة تجارة بهذا الحجم وهذه الأهمية،

00:11:02.525 --> 00:11:05.076
كيان، يا عزيزي، هيُعرَف باسم
Cartel de Medellín.

00:11:05.100 --> 00:11:07.149
Cartel دا، يا عزيزي،
لو ما تعرفش "فينس جيليجان"،

00:11:07.174 --> 00:11:09.967
هو تنظيم بيضم كيانات زي الأفراد والشركات

00:11:09.991 --> 00:11:13.628
الهدف منه التحكم
وتنظيم وتوزيع مُنتَج معيّن،

00:11:13.652 --> 00:11:16.645
ودا، بشكل أو بآخر،
هيخلّي الكيانات دي تقدر تتحكّم في السعر،

00:11:16.669 --> 00:11:19.047
وبكدا، يقدروا يحققوا أعلى ربح ممكن.

00:11:19.071 --> 00:11:21.856
"إسكوبار" سنة 76 هياخد
فكرة الـBusiness العظيمة دي

00:11:21.880 --> 00:11:23.578
وهيأسس بيها Cartel de Medellín،

00:11:23.602 --> 00:11:26.582
بحيث إنه يقدر يتحكم كاملًا
في تجارة الكوكايين،

00:11:26.606 --> 00:11:29.654
ولأنه، يا عزيزي، ابن بلد،
فهو مش هينسى أصدقاءه، وهيضمهم معاه،

00:11:29.678 --> 00:11:31.446
"خوسيه" و"كارلوس" و"فابيو"،

00:11:31.470 --> 00:11:33.303
اللي هما المعادل الكولومبي
من "خيري" و"رشاد" و"بدوي"!

00:11:33.327 --> 00:11:35.860
هيعملوا سوا، يا عزيزي،
Product Chain عبقرية،

00:11:35.884 --> 00:11:38.319
"بصوا يا رجالة،
احنا هنستورد عجينة الكوكايين،

00:11:38.343 --> 00:11:40.300
من (بوليفيا) و(بيرو) و(الإكوادور)،

00:11:40.324 --> 00:11:42.118
بصوا يا رجالة، الخطة كالتالي،

00:11:42.142 --> 00:11:44.552
احنا هنستورد عجينة الكوكايين،

00:11:44.576 --> 00:11:46.974
هنطلع على Copa América الدور الـ16،

00:11:46.998 --> 00:11:48.396
الفِرَق اللي بتطلع بدري،

00:11:48.420 --> 00:11:50.294
(بيرو)، (بوليفيا)، (الإكوادور)،

00:11:50.318 --> 00:11:52.769
بعد كدا، هنصنّع في غابات (كولومبيا).

00:11:54.004 --> 00:11:59.021
بعد كدا، هنعمل معمل مُجهَّز
في بلدنا (كولومبيا)، نصنّع فيه كل حاجة.

00:11:59.045 --> 00:12:03.978
بعد كدا، هنهرّب لـ(أمريكا)
بكل الطرُق الممكنة،

00:12:04.002 --> 00:12:06.826
طيارات، غواصات، مراكب سريعة،

00:12:07.528 --> 00:12:11.078
تكاتك، حوامل،
مش هنسيب حاجة مش هنهرّب فيها!"

00:12:11.103 --> 00:12:12.401
"طب لو عصلجوا معانا؟!"

00:12:12.425 --> 00:12:15.842
"هنعمل أنفاق تهريب من تحت الأرض
بين (أمريكا) و(المكسيك)،

00:12:15.866 --> 00:12:18.423
واللي مش هنعرف نهرّبه
بيمكروباصات على الأسفلت،

00:12:18.447 --> 00:12:19.833
هنركّبه مترو الأنفاق."

00:12:19.857 --> 00:12:22.011
"ثانية واحدة يا (أبو حميد)!
هي البلد دي ما فيهاش قانون؟!

00:12:22.035 --> 00:12:24.757
يعني، راح استورد، وعمل معامل، وورّد،

00:12:24.781 --> 00:12:26.291
اللي ما حد وقّفه وقالّه: بطاقتك!

00:12:26.315 --> 00:12:27.984
ازاي عمل إمبراطورية بهذا الحجم؟

00:12:28.008 --> 00:12:30.271
وعمل كل الفلوس دي من غير ما حد يمسكه؟!"

00:12:30.295 --> 00:12:32.703
- شُفت يا عزيزي؟ أديك حسدته! أهو اتمسك!
- "إيه؟!"

00:12:32.727 --> 00:12:35.386
في يوم 19 مايو سنة 1976،

00:12:35.410 --> 00:12:38.355
هيتقبض على "بابلو إسكوبار"
وكذا عضو تاني من الـCartel،

00:12:38.379 --> 00:12:43.955
وهما راجعين من رحلة بريئة من "الإكوادور"
معاهم يادوبك 18 كيلو خام كوكايين!

00:12:43.979 --> 00:12:45.815
"أكيد يا (أبو حميد) مظلوم،
وحد زاققهم عليه!"

00:12:45.839 --> 00:12:47.607
بأقولّك، يا عزيزي، 18 كيلو خام كوكايين،

00:12:47.631 --> 00:12:48.894
مين اللي يقدر يزُقهم عليه؟!

00:12:48.918 --> 00:12:50.271
"بابلو"، يا عزيزي، اتقبض عليه،

00:12:50.295 --> 00:12:53.133
ولكن، يا عزيزي، زي أي رجُل أعمال كبير،

00:12:53.157 --> 00:12:55.279
وزي أي مجرم تقيل،

00:12:55.303 --> 00:12:58.001
"بابلو إسكوبار" كان عنده
ظباط شرطة على الـPayroll،

00:12:58.025 --> 00:13:00.905
بيدفعلهم رشاوي مقابل إن هما
يعملوا نفسهم مش واخدين بالهم،

00:13:00.929 --> 00:13:03.504
أو يدفعلهم رشاوي أكبر
مقابل إن هما يساعدوه.

00:13:03.528 --> 00:13:07.512
عشان كدا، لمّا اتمسك، كان رد فعل طبيعي منه
إنه يكرمش للظابط 20 بيزو،

00:13:07.536 --> 00:13:09.925
المشكلة بقى هنا،
الظابط زرجن، وما رضيش يعدّيه،

00:13:09.949 --> 00:13:12.087
فقام مطلّعله 100 بيزو، يشوف تمامه إيه،

00:13:12.111 --> 00:13:15.542
ولكنه المرادي،
فوجئ إن الظباط كلهم بيرفضوا رشوته،

00:13:15.566 --> 00:13:17.135
واتفاجئ إنه لقى نفسه مسجون!

00:13:17.159 --> 00:13:19.387
بس الحمد لله، يا عزيزي، عدّت على خير، وخرج!

00:13:19.411 --> 00:13:21.897
"ازاي يا (أبو حميد) خرج؟!
هو مش الظباط رفضوا الرشوة؟!"

00:13:21.921 --> 00:13:23.233
ما هو، يا عزيزي، القاضي ما رفضهاش!

00:13:23.257 --> 00:13:26.324
"بابلو" هيرشي القاضي المسئول عن قضيته،
وينجح إنه يخرج.

00:13:26.348 --> 00:13:30.322
لمّا، يا عزيزي، يخرج، هيطلّع أمر
إنه يقتل كل الظباط اللي قبضوا عليه،

00:13:30.346 --> 00:13:34.931
دي كانت رسالة لأي ظابط يتجرأ
إنه يتحدى "بابلو إسكوبار" وما يقبلش رشوته!

00:13:34.955 --> 00:13:36.390
وعلى حسب "روبيرتو"، أخو "بابلو"،

00:13:36.414 --> 00:13:39.572
فالحادثة دي هترسي مبدأ
بيُعرف باسم Plata O Plomo،

00:13:39.596 --> 00:13:40.996
"الفضة أو الرصاص"،

00:13:41.020 --> 00:13:44.259
يعني بالبلدي كدا، "اللي هيرفض البيزو،
هنجيبله واحد يغيظه!"

00:13:44.283 --> 00:13:45.912
ويمكن يعني نشكّه في...!

00:13:45.936 --> 00:13:48.951
المبدأ دا هو أهم مبدأ
في إمبراطورية "بابلو إسكوبار"،

00:13:48.975 --> 00:13:52.583
أي سُلطة هتقف قُدّام أنشطة "بابلو"،
يا هتاخد فلوس، يا هتاخد رصاص!

00:13:52.607 --> 00:13:56.239
بالطريقة دي، "إسكوبار" قدِر يسيطر
على تجارة أرباحها عملاقة،

00:13:56.263 --> 00:13:58.295
وحصر بنفوذه الشرطة في خانتين،

00:13:58.319 --> 00:14:01.167
يا إما في خانة الحليف،
يا إما في خانة الضحية.

00:14:01.191 --> 00:14:02.736
المشكلة، يا عزيزي، إن في هذه اللحظة،

00:14:02.760 --> 00:14:06.746
هيظهر لـ"بابلو إسكوبار"
عدو أقوى بكتير من شرطة "كولومبيا"،

00:14:06.770 --> 00:14:10.909
وهذا العدو هو "الولايات المتحدة الأمريكية".

00:14:10.933 --> 00:14:14.524
في أواخر السبعينات،
"الولايات المتحدة الأمريكية" هتلاحظ،

00:14:14.548 --> 00:14:17.954
هتلاحظ إن فيه شلال مخدرات
جاي من دولة "كولومبيا"،

00:14:17.978 --> 00:14:19.713
"والعرض اللي احنا بنحاول نقلله في السوق،

00:14:19.737 --> 00:14:20.902
بقى، ما شاء الله، أوكازيون!"

00:14:20.926 --> 00:14:24.216
المخدرات موجودة بوفرة
في "الولايات المتحدة الأمريكية"،

00:14:24.240 --> 00:14:25.154
وجاية من "كولومبيا"!

00:14:25.178 --> 00:14:27.560
حركة التجارة بقت حركة مهولة جدًا، يا عزيزي،

00:14:27.584 --> 00:14:29.481
يعني سنة 1978 مثلًا،

00:14:29.505 --> 00:14:32.420
هيقرر "بابلو إسكوبار"
بالمشاركة مع صديقه "كارلوس ليدر"

00:14:32.444 --> 00:14:34.708
إن هما يعملوا نقطة شحن جديدة لـ"أمريكا"،

00:14:34.732 --> 00:14:36.679
في جزيرة اسمها "نورمان كاي" في "الباهاماس"،

00:14:36.704 --> 00:14:40.138
الجزيرة دي يادوبك
650 كيلومتر بس من ولاية "فلوريدا"،

00:14:40.162 --> 00:14:44.793
والمدينة دي، يا عزيزي، كان فيها مطار
وفندق ومينا ومخزن كبير للكوكايين،

00:14:44.817 --> 00:14:48.488
يعني باختصار، Franchise مخدرات كامل
موجود على السواحل الأمريكية!

00:14:48.512 --> 00:14:49.793
دا غير إن الأمريكان لاحظوا

00:14:49.817 --> 00:14:52.207
إن كل تجار المخدرات
اللي موجودين في "كولومبيا"،

00:14:52.231 --> 00:14:55.361
مهما الشرطة الكولومبية تعكشهم
وتقبض عليهم بأحراز،

00:14:55.385 --> 00:14:56.941
بيخرجوا بسهولة من أي قضية!

00:14:56.965 --> 00:15:00.068
ساعتها، يا عزيزي، "أمريكا" هتقرر
إنها تحاكمهم بنفسها.

00:15:00.092 --> 00:15:04.716
وسنة 79، هيمضي الرئيس الأمريكي "كارتر"
اتفاقية مع الرئيس الكولومبي "جويلو سيزار"

00:15:04.740 --> 00:15:08.023
اتفاقية بتسمح بتسليم
تجار المخدرات الكولومبيين

00:15:08.047 --> 00:15:10.368
إلى "الولايات المتحدة الأمريكية"،
هي اللي هتتعامل معاهم،

00:15:10.392 --> 00:15:11.646
المحاكمة هتكون في "أمريكا".

00:15:11.670 --> 00:15:13.965
الخبر دا هيكون مقلق جدًا لـ"بابلو إسكوبار"،

00:15:13.989 --> 00:15:15.851
اللي لو بصينا عليه سنة 1980،

00:15:15.875 --> 00:15:18.948
مش هنلاقيه مهرّب أو مجرم مستخبي،

00:15:18.972 --> 00:15:20.648
عنده Hangar، قَلَبه وكر كدا،

00:15:20.672 --> 00:15:22.367
ولامم بقى شوية كاوتشات محروقة،

00:15:22.391 --> 00:15:24.154
ورجالة مسجلين خطر ومجرمين،

00:15:24.178 --> 00:15:27.556
يبدو على ملامحهم الإدمان
وسوء التغذية ونقص فيتامين د!

00:15:27.580 --> 00:15:29.699
ما بنشوفهوش، يا عزيزي، مجرم مستخبي خالص،

00:15:29.723 --> 00:15:30.782
أو حد هارب من العدالة،

00:15:30.806 --> 00:15:32.109
بنشوفه، يا عزيزي، Public Figure،

00:15:32.133 --> 00:15:35.413
متشاف والعين عليه،
والناس كلها عارفة هو بيعمل إيه وقاعد فين،

00:15:35.437 --> 00:15:36.633
"عم (بابلو) بتاع المخدرات؟

00:15:36.657 --> 00:15:38.849
آه، دا قاعد في Hacienda Napoles."

00:15:38.873 --> 00:15:40.885
قصر كدا مساحته أكتر من 20 كيلو متر،

00:15:40.909 --> 00:15:42.056
معروف بـ"جنة (إسكوبار)"،

00:15:42.080 --> 00:15:42.870
هو قاعد هناك على طول.

00:15:42.894 --> 00:15:45.133
عنده كل حاجة،
عنده، يا عزيزي، مهبط للطيارات،

00:15:45.157 --> 00:15:46.715
عنده حلبة لمصارعة التيران،

00:15:46.739 --> 00:15:48.455
عنده حديقة حيوان كاملة.

00:15:48.479 --> 00:15:50.365
تخيل، يا عزيزي، تبقى قاعد مرتاح في قصرك،

00:15:50.389 --> 00:15:51.614
حواليك كل الفخفخينا دي،

00:15:51.638 --> 00:15:54.481
الشرطة بتاكل عيش من وراك،
والشعب بيتكيف بسببك،

00:15:54.505 --> 00:15:57.093
والمجتمع والناس بيبصولك كمَثَل أعلى!

00:15:57.117 --> 00:16:00.300
تقوم جايالك حكومة دولة تانية
بأجهزتها ووكالاتها،

00:16:00.324 --> 00:16:03.296
وتعملّك اتفاقية عشان تخرجك من جنتك دي

00:16:03.320 --> 00:16:05.466
وتودّيك سجن أمريكي مهين!

00:16:05.490 --> 00:16:07.826
هنا "بابلو"، يا عزيزي، هيقول:
"لأ، على جثتي!

00:16:07.850 --> 00:16:09.923
بلا اتفاقية دولية، بلا اتفاقية مش دولية!

00:16:09.947 --> 00:16:10.856
أنا مش خارج من هنا!"

00:16:10.880 --> 00:16:13.631
"يا نهار أسود يا (أبو حميد)!
هو فيه إنسان عادي هيقدر يقف قدام (أمريكا)؟!

00:16:13.655 --> 00:16:15.834
ما بالك بقى لو كان مجرم
وبيتاجر في المخدرات!"

00:16:15.858 --> 00:16:18.316
"إسكوبار"، يا عزيزي، في الوقت دا
ما كانش محتاج فلوس خالص،

00:16:18.340 --> 00:16:20.475
لأن، يا عزيزي، دخله كان مليون دولار.

00:16:20.499 --> 00:16:21.915
"ما شاء الله يا (أبو حميد)!
بيعملهم في السنة؟!"

00:16:21.939 --> 00:16:23.561
لا، يا عزيزي، ومش في الشهر،

00:16:23.585 --> 00:16:25.815
"بابلو إسكوبار" كان دخله
مليون دولار في اليوم،

00:16:25.839 --> 00:16:28.528
فبالتالي، واضح إن الفلوس بالنسباله
ما كانتش أزمة خالص،

00:16:28.552 --> 00:16:31.145
ولكن اللي محتاجه هنا
إن يبقى عنده نفوذ سياسي،

00:16:31.169 --> 00:16:34.323
البرلمان هنا هو المكان الوحيد
اللي يقدر يحمي "بابلو إسكوبار"،

00:16:34.347 --> 00:16:37.043
ويدّيله حصانة قضائية تحميه من الملاحقة،

00:16:37.067 --> 00:16:39.525
وكمان هيسمحله يشتري أصوات كفاية

00:16:39.549 --> 00:16:42.154
لإلغاء اتفاقية التسليم من جوا البرلمان.

00:16:42.178 --> 00:16:44.500
فوق طبعًا كل دا، هيحس مع النفوذ السياسي

00:16:44.524 --> 00:16:45.808
إنه أخيرًا بقى من النخبة،

00:16:45.832 --> 00:16:47.457
مش مجرد غني، معاه فلوس،

00:16:47.481 --> 00:16:49.456
مش مُحدِث نعمة عمل قرشين من الهوا!

00:16:49.480 --> 00:16:51.174
لأنه، يا عزيزي، بالرغم من كل فلوسه دي

00:16:51.198 --> 00:16:53.135
إلا إنه ما كانش حاسس إنه شبه الأغنيا.

00:16:53.159 --> 00:16:56.743
وهنا، يا عزيزي، "بابلو إسكوبار"
بيترشح لانتخابات مجلس الشعب.

00:16:56.767 --> 00:16:59.052
"وهيبقى إيه بقى يا (أبو حميد)؟ رمز البفرة؟!"

00:16:59.076 --> 00:17:01.441
ولكن، يا عزيزي، الفوز في البرلمان مش سهل،

00:17:01.465 --> 00:17:03.151
"بابلو إسكوبار" محتاج يكون بطل،

00:17:03.175 --> 00:17:05.019
عشان يقدر يحصل على أصوات الناس،

00:17:05.043 --> 00:17:08.312
ازاي "كولومبيا" يبقى عندها بطل
هو أصلًا أكبر مجرم فيها؟!

00:17:08.336 --> 00:17:11.406
الإجابة، يا عزيزي، سهلة،
إن يظهر مجرم أسوأ منه!

00:17:11.430 --> 00:17:16.557
سنة 1981، بتخطف عصابة اسمها M19
ست اسمها "مارتا أوتشوا"،

00:17:16.581 --> 00:17:18.899
وبتطلب فدية كبيرة جدًا لإطلاق سراحها.

00:17:18.923 --> 00:17:21.063
خُد بالك، يا عزيزي، "مارتا" ليست أي شخص،

00:17:21.087 --> 00:17:22.492
دي أخت الأخين "أوتشوا".

00:17:22.516 --> 00:17:24.166
"أهلًا وسهلًا يا (أبو حميد)! وبعدين؟!"

00:17:24.190 --> 00:17:28.529
الأخين دُول شركاء أساسيين
في تأسيس الـCartel بتاعة "بابلو إسكوبار"،

00:17:28.553 --> 00:17:31.009
M19 قالولك: "الراجل بيعمل
مليون دولار في اليوم الواحد،

00:17:31.033 --> 00:17:32.175
ما ناخد من التورتة حتة!"

00:17:32.199 --> 00:17:34.895
"إسكوبار" بالرغم من كل فلوسه،
هيقرر ما يدفعش،

00:17:34.919 --> 00:17:37.776
لأنه كان شايف إنه لو رضخ لهذا الابتزاز،

00:17:37.800 --> 00:17:40.443
هيدمر هيبته اللي قعد سنين يبني فيها،

00:17:40.467 --> 00:17:42.243
"ييجي بقى كل واحد يخطفلي حد من عندي،

00:17:42.267 --> 00:17:44.030
ويطلب فلوس، أقوم أنا مدّيهاله؟!

00:17:44.054 --> 00:17:45.392
لا يا حبيبي، انت بتخلبط!

00:17:45.416 --> 00:17:48.070
التانية مؤسسة، وليها أرقام تبرعات،
واسمها (مرسال)!"

00:17:48.094 --> 00:17:50.048
وهنا، "بابلو إسكوبار" هيعمل مع حلفائه

00:17:50.072 --> 00:17:51.926
منظمة باسم الـM.A.S،

00:17:53.826 --> 00:17:56.291
ودي، يا عزيزي، معناها "الموت للخاطفين"،

00:17:56.315 --> 00:17:58.128
إخص عليكم يا مجرمين يا اللي بتخطفوا!

00:17:58.152 --> 00:18:02.982
المنظمة دي، يا عزيزي، كان هدفها
إنها تتعقب وتصفّي أعضاء الـM19،

00:18:03.006 --> 00:18:07.269
وبعد ما قتلوا أكتر من 100 واحد
مشتبه إن هما متورطين في موضوع الخطف دا،

00:18:07.293 --> 00:18:09.916
عصابة M19 بتقرر إنها تحرر الست،

00:18:09.940 --> 00:18:13.555
هنا، يا عزيزي، "بابلو إسكوبار" بيتحول
إلى بطل ضد المجرمين،

00:18:13.579 --> 00:18:16.262
بيقدر إنه يحقق العدالة
اللي الحكومة مش عارفة تحققها،

00:18:16.286 --> 00:18:19.661
دا غير إنه هيقود حركة تانية
اسمها Civismo En March،

00:18:19.685 --> 00:18:23.878
وقُدّام الإعلان، بيظهر هذا الإمبراطور
اللي صنع مجده بالكوكايين

00:18:23.902 --> 00:18:26.762
عشان المرادي يزرع أشجار مفيدة للبيئة،

00:18:26.786 --> 00:18:28.842
وهيبان، يا عزيزي، منقذ مش بس للناس،

00:18:28.866 --> 00:18:31.443
دا كمان، بينقذ حيوانات مُهدَّدة بالانقراض!

00:18:31.467 --> 00:18:36.786
"لااااا دا حنيّن أوي!"

00:18:36.810 --> 00:18:39.564
وبالفعل، يا عزيزي،
الـBrand الجديد لـ"بابلو إسكوبار" بينجح،

00:18:39.588 --> 00:18:44.179
وسنة 1982، "بابلو إسكوبار" بيكون رسميًا
عضو في مجلس الشعب،

00:18:44.203 --> 00:18:46.863
لكن للأسف، يا عزيزي،
موضوع عضو في البرلمان ما بيطوّلش!

00:18:46.887 --> 00:18:48.395
"طب والله يا (أبو حميد) دا خطة ذكية!

00:18:48.419 --> 00:18:50.095
يعني، الراجل غيّر الـBrand بتاعه،

00:18:50.119 --> 00:18:51.998
وبدل ما يبقى مجرم في عين الشعب،

00:18:52.022 --> 00:18:55.464
أصبح رمز بيحارب الانقراض وبيزرع الشجر،

00:18:55.488 --> 00:18:57.419
ومش بس كدا، هيحقق هدفه،

00:18:57.443 --> 00:18:59.906
في إنه ما يخلّيش
(الولايات المتحدة الأمريكية) تقبض عليه،

00:18:59.930 --> 00:19:01.840
يبقى كدا يا (أبو حميد) يبدو إن الراجل نجح!

00:19:01.864 --> 00:19:04.813
ويروّق بقى على الشعب الكولومبي
ويصرف حتة بـ200 لكل مواطن!"

00:19:04.837 --> 00:19:07.020
انت عارف، يا عزيزي، كويس أوي
إن السفن كل ما تشتهي حاجة،

00:19:07.044 --> 00:19:09.048
الرياح تجيلها بما لا تشتهيه!

00:19:09.072 --> 00:19:10.769
"عايز رُز وبسلة ولحمة يا رياح!"

00:19:10.793 --> 00:19:12.157
- "هأعملّك بانيه!"
- "يا رياح!"

00:19:12.181 --> 00:19:14.774
للأسف، يا عزيزي،
عينك جابته الأرض للمرة التانية!

00:19:14.798 --> 00:19:16.685
لأن موضوع عضو البرلمان دا ما بيطوّلش،

00:19:16.831 --> 00:19:19.626
ودا بسبب رجُل رشيد حكيم،
"رودريجو لارا بونيلا".

00:19:19.650 --> 00:19:22.722
الراجل دا هيمسك وزارة العدل سنة 1983،

00:19:22.746 --> 00:19:24.255
وعشان الغربال الجديد له شَدّة،

00:19:24.279 --> 00:19:26.346
"رودريجو" هيقود حملة كبيرة مفادها

00:19:26.346 --> 00:19:29.683
إن "(إسكوبار) يا جماعة
تاجر مخدرات، مجرم، قاتل،

00:19:29.708 --> 00:19:33.262
ومن العار إن يبقى له كرسي في البرلمان
وسط السياسيين والنواب!"

00:19:33.286 --> 00:19:36.602
وهنا، بيقرر إنه يعزل "إسكوبار"
من مجلس النواب بشكل مخزي!

00:19:36.626 --> 00:19:38.069
بس "بابلو إسكوبار" ما بيسكتش،

00:19:38.093 --> 00:19:40.531
"بابلو إسكوبار"، يا عزيزي،
بيستقبل هذا الخبر بابتسامة بسيطة،

00:19:40.555 --> 00:19:42.210
وفي إبريل 1984،

00:19:42.234 --> 00:19:46.667
بيقرر إنه يعزل
"مستر (رودريجو بونيلا)" من الحياة، بيصفيه!

00:19:46.691 --> 00:19:49.400
اغتيال "بونيلا"، يا عزيزي،
كان نقطة تحول كبيرة جدًا في "كولومبيا"،

00:19:49.424 --> 00:19:52.562
الحكومة هنا مش بس هتعلن الحرب
على "إسكوبار" والـCartel بتاعته،

00:19:52.586 --> 00:19:55.433
إنما هتقرر أخيرًا إنها تحط اتفاقية التسليم

00:19:55.457 --> 00:19:58.243
اللي مضتها مع "الولايات المتحدة الأمريكية"
في موضع التنفيذ،

00:19:58.267 --> 00:20:01.454
وهنا، هتستعين بحليف أقوى،
وهو "الولايات المتحدة الأمريكية".

00:20:01.478 --> 00:20:03.817
"إسكوبار" هنا، يا عزيزي، هيحس بخيانة شديدة

00:20:03.841 --> 00:20:07.088
لأن وطنه، بلده، "كولومبيا"،
هتسلمه لبلد تانية،

00:20:07.112 --> 00:20:09.360
"مجرمين مع بعض، ليه ندخّل حد وسطينا؟ هه؟!"

00:20:09.384 --> 00:20:11.826
"بابلو إسكوبار"، يا عزيزي،
هيحس بالخذلان من وطنه!

00:20:11.850 --> 00:20:13.854
"احنا كولومبيين، بتجمعنا حدود واحدة،

00:20:13.878 --> 00:20:16.582
تاريخ ووطن ومشاعر، وجرايم!"

00:20:16.606 --> 00:20:18.221
"إسكوبار"، يا عزيزي، بيحس بإهانة شديدة

00:20:18.245 --> 00:20:19.858
إن بلده بتسلّمه لبلد تانية،

00:20:19.882 --> 00:20:22.061
ولكنه هيرجع لشعاره الأصلي والشهير،

00:20:22.085 --> 00:20:23.662
"الفضة أو الرصاص"!

00:20:23.686 --> 00:20:26.562
"إسكوبار"، يا عزيزي، في التمانينات
هتصنفه مجلة "فوربس"

00:20:26.586 --> 00:20:30.649
كواحد من أغنى رجال العالم
لمدة 7 سنين، يا عزيزي، متتالية!

00:20:30.673 --> 00:20:32.271
بثروة، يا عزيزي، عارف حجمها كام؟

00:20:32.295 --> 00:20:35.824
حجمها، يا عزيزي، يعادل 30 مليار دولار.

00:20:35.848 --> 00:20:36.421
الفقر مش عيب!

00:20:36.445 --> 00:20:38.947
"الحمد لله على الفقر والجدعنة"

00:20:38.971 --> 00:20:41.558
عشان كدا، "إسكوبار" هيبدأ بالرشوة، أو بالفضة،

00:20:41.582 --> 00:20:43.384
وفي حركة، يا عزيزي، عادل إمامية،

00:20:43.408 --> 00:20:46.278
هيعرض على "كولومبيا" إنه يدفعلها كل ديونها،

00:20:46.302 --> 00:20:49.071
اللي كانت تُقدَّر في هذا الوقت بكام؟
بـ10 مليار دولار.

00:20:49.095 --> 00:20:52.787
فهو تِلت ثروته الشخصية
هيدفع بيها ديون "كولومبيا" كلها،

00:20:52.811 --> 00:20:54.674
وكل دا مقابل شرط واحد بسيط،

00:20:54.698 --> 00:20:56.123
"نلغي اتفاقية التسليم."

00:20:56.147 --> 00:20:58.585
في الوقت، يا عزيزي، اللي كان "إسكوبار"
بيفلفص فيه عشان يعيش،

00:20:58.609 --> 00:21:00.923
الموضوع دا هيسمّع عند الناس بصورة حلوة،

00:21:00.947 --> 00:21:04.190
مش هيشوفوه تاجر مخدرات وضيع بيبتز حكومته،

00:21:04.214 --> 00:21:07.698
ولكن الشعب هيشوفه شخصية وطنية
خايفة على مصلحة بلدها،

00:21:07.722 --> 00:21:10.991
اللي حصل، يا عزيزي، إن الحكومة الكولومبية
بترفض رشوة "إسكوبار"،

00:21:11.015 --> 00:21:14.343
وانت عارف كويس
اللي بيرفض الرشوة، بياخدها قصادها إيه!

00:21:14.367 --> 00:21:15.997
ما فيش فضة، يبقى فيه رصاص!

00:21:16.021 --> 00:21:18.153
في يوم 6 نوفمبر 1985،

00:21:18.177 --> 00:21:22.109
بتقتحم عصابة الـM19،
اللي بشكل ما، وبشكل سحري،

00:21:22.133 --> 00:21:24.041
بدأوا يخدموا أهداف "بابلو إسكوبار"،

00:21:24.065 --> 00:21:26.481
بيقتحموا قصر العدالة في العاصمة "بوجوتا"،

00:21:26.505 --> 00:21:29.679
اعتراضًا على اتفاقية التسليم
اللي بين "كولومبيا" و"أمريكا"،

00:21:29.703 --> 00:21:34.347
وبيقتلوا عشرات الأشخاص بما فيهم 11 عضو
من أعضاء المحكمة العليا،

00:21:34.371 --> 00:21:36.177
والباقي بيحتجزوهم كرهاين،

00:21:36.201 --> 00:21:37.597
الحكومة بتلاقي نفسها في أزمة،

00:21:37.621 --> 00:21:40.697
وبتحاول تتفاوض مع العصابة،
ولكن بدون أي نتيجة!

00:21:40.721 --> 00:21:43.839
هنا، الجيش الكولومبي، يا عزيزي، بيتدخل
بعملية عسكرية كبيرة،

00:21:43.863 --> 00:21:46.890
عشان يسترجع السيطرة على المبنى،
ويلحق ينقذ الرهاين.

00:21:46.914 --> 00:21:47.754
دي كارثة أمن وطني!

00:21:47.778 --> 00:21:49.877
ولكن، يا عزيزي،
الحصار دا ما بيعدّيش بالساهل،

00:21:49.901 --> 00:21:54.460
وبينتهي بمقتل أكتر من 100 شخص
منهم نُص قضاة المحكمة العليا.

00:21:54.484 --> 00:21:58.864
انت متخيل يا عزيزي؟!
سيادة الدولة بتروح منك لتجار مخدرات وعصابات!

00:21:58.888 --> 00:22:01.243
نُص قضاة المحكمة العليا اتقتلوا!

00:22:01.267 --> 00:22:02.933
الأخطر، يا عزيزي، والأهم من كل دا،

00:22:02.957 --> 00:22:05.893
إن هذا الحصار انتهى بحرق ملفات مهمة،

00:22:05.917 --> 00:22:08.841
من ضمنها ملفات بتدين مين؟ "بابلو إسكوبار".

00:22:08.865 --> 00:22:10.458
بعد أحداث 1985،

00:22:10.482 --> 00:22:14.109
"إسكوبار"، يا عزيزي، هيبدأ يجيله
إحساس مخيف بالقوة والعَظَمة،

00:22:14.133 --> 00:22:15.449
"هيبدأ يجيله يا (أبو حميد)؟!

00:22:15.473 --> 00:22:17.278
دا أنا لمّا بأدرّج الجِناب،
بأحس إني (براد بيت)!"

00:22:17.302 --> 00:22:18.901
هو، يا عزيزي، راجل متواضع شوية!

00:22:18.925 --> 00:22:20.991
الحقيقة إن الإحساس طبعًا ليس إحساس زائف،

00:22:21.015 --> 00:22:23.413
الراجل يستحق إنه يشعر بالقوة ويشعر بالعظمة.

00:22:23.437 --> 00:22:25.081
خلّيني أقولّك، يا عزيزي،
إن الـCartel بتاعته

00:22:25.105 --> 00:22:28.911
هتكون ماسكة 80% من الكوكايين في العالم،

00:22:28.935 --> 00:22:30.678
اللي هو، يا عزيزي، واحد من أغلى الأسواق.

00:22:30.702 --> 00:22:32.560
عارف، يا عزيزي، الإيراد اليومي كان كام؟

00:22:32.584 --> 00:22:35.427
- "كام يا (أبو حميد)؟"
- 70 مليون دولار. One Day.

00:22:35.451 --> 00:22:36.450
خُد بالك، يا عزيزي، من حاجة،

00:22:36.450 --> 00:22:38.365
الكلام اللي احنا بنتكلم عنه دا،
دا في التمانينات،

00:22:38.389 --> 00:22:39.886
بحسابات التضخم والحاجات دي،

00:22:39.910 --> 00:22:44.226
الراجل دا كان بيخشله تقريبًا
200 مليون دولار بفلوسنا النهاردة،

00:22:44.250 --> 00:22:45.305
في اليوم الواحد، يا عزيزي،

00:22:45.329 --> 00:22:48.225
يعني، لو قرر يحرقهم عشان يتدفّى، اليوم هيخلص!

00:22:48.249 --> 00:22:53.284
تخيل، يا عزيزي، إمبراطورية بتشتري
بـ1000 دولار أسبوعيًا أساتك،

00:22:53.308 --> 00:22:56.249
- "ليه يا (أبو حميد)؟!"
- "من كتر الفلوس! عايزين نعمل رُزَم."

00:22:56.273 --> 00:22:57.089
انت شايف احنا فين؟!

00:22:57.113 --> 00:22:59.011
أقسملكم بالله، أنا مش بأشحت!

00:22:59.035 --> 00:23:01.474
أنا جوزي محبوس في الـExcel،
ومش عارفين نخرّجه!

00:23:01.498 --> 00:23:03.666
متخيل، يا عزيزي، المجهود
اللي بيبذله المحاسب عندهم،

00:23:03.690 --> 00:23:05.756
محتاج يجيب واحد جنبه يبلله إيده،
عشان يعرف يعدّ!

00:23:05.780 --> 00:23:07.689
تخيل، يا عزيزي، بقى
لو اتلخبط في 100 دولار ولّا حاجة،

00:23:07.713 --> 00:23:10.015
فيضطر يعيد تاني! يا لهوي!

00:23:10.039 --> 00:23:11.594
فلوس، يا عزيزي، من كتر كترها،

00:23:11.618 --> 00:23:16.001
كان معمول حساب إن الفيران هتاكل
%10 من الفلوس سنويًا،

00:23:16.025 --> 00:23:17.380
يعني بحسبة بسيطة، يا عزيزي،

00:23:17.380 --> 00:23:20.756
الفيران في اليوم الواحد
كانت بتاكل 7 مليون دولار!

00:23:20.781 --> 00:23:23.984
طبعًا، يا عزيزي، انت طلعت الـCalculator
وبتضرب الـ7 في 365،

00:23:24.008 --> 00:23:27.426
أحب أقولّك، يا عزيزي، إن احنا بنتكلم
في فيران في السنة الواحدة

00:23:27.450 --> 00:23:30.344
بتاكل 2.5 مليار دولار!

00:23:32.527 --> 00:23:35.583
المهم، يا عزيزي، الراجل كبر واتوحش،
ولعب معاه القرش،

00:23:35.607 --> 00:23:37.631
وبالرغم من كل نفوذه وفلوسه،

00:23:37.655 --> 00:23:40.388
إلا إن سنة 1987 بتحصل مفاجأة،

00:23:40.412 --> 00:23:43.244
لمّا بيتقبض على "كارلوس ليدر"،
الراجل التاني في الـCartel،

00:23:43.268 --> 00:23:46.733
بعد ما حصل عليه حملة مكثفة
بمساعدة "الولايات المتحدة الأمريكية"،

00:23:46.757 --> 00:23:49.608
وهنا، بيتحقق قُدّام "بابلو إسكوبار"
أسوأ كوابيسه،

00:23:49.632 --> 00:23:52.453
"كارلوس" اتطبق عليه القانون،
اتفاقية التسليم!

00:23:52.477 --> 00:23:56.169
الراجل دا، يا عزيزي، بيتسلّم لـ"أمريكا"
وبيتحكم عليه بالسجن مدى الحياة.

00:23:56.193 --> 00:23:58.904
وهنا، "كارلوس" بيقرر إنه يتعاون
مع السُلطات الأمريكية،

00:23:58.928 --> 00:24:00.381
مقابل إنه يخفف عقوبته،

00:24:00.405 --> 00:24:02.568
"طالما مش جايبة همها بقى، أبلّغ عن صحابي!"

00:24:02.592 --> 00:24:06.302
التعاون دا هيمد "أمريكا" بمعلومات ذهبية
عن Cartel de Medellín.

00:24:06.326 --> 00:24:09.217
هنا، مزيج جنون العظمة بالقوة بالغضب

00:24:09.241 --> 00:24:12.905
هيخلّي رد فعل "بابلو إسكوبار"
في مستوى مختلف تمامًا ومرعب.

00:24:12.929 --> 00:24:15.350
بنشوف 18 أغسطس سنة 1989،

00:24:15.374 --> 00:24:19.664
لمّا بيؤمر "بابلو إسكوبار"
باغتيال المرشح الرئاسي "لويس كارلوس جالان".

00:24:19.688 --> 00:24:22.876
"لويس"، يا عزيزي، لو وصل للرئاسة،
دا هيكون كابوس "بابلو"،

00:24:22.900 --> 00:24:26.634
ليه؟ لأنه مؤيد وداعم بشدة لاتفاقية التسليم،

00:24:26.658 --> 00:24:28.874
وأساس حملته مكافحة المخدرات.

00:24:28.898 --> 00:24:31.346
وهنا، يا عزيزي، "إسكوبار" بينجح، وبيغتاله،

00:24:31.370 --> 00:24:33.907
يقوم ظاهر مرشح بديل، اسمه "سيزار جافيريا"،

00:24:33.931 --> 00:24:35.747
عشان يكمّل مسيرة "جالان"،

00:24:35.771 --> 00:24:39.296
هيكمّل المسيرة لدرجة إن "بابلو إسكوبار"
هيحاول يغتاله هو كمان،

00:24:39.320 --> 00:24:41.470
وهتبقى المحاولة، يا عزيزي، مش عادية خالص،

00:24:41.495 --> 00:24:44.497
وإنما واحدة من أبشع جرايم "بابلو إسكوبار"!

00:24:44.521 --> 00:24:46.701
في يوم 27 نوفمبر 1989،

00:24:46.725 --> 00:24:49.156
بيقرر "إسكوبار" إنه يفخخ رحلة طيران.

00:24:49.180 --> 00:24:52.106
دي الرحلة اللي هيتحرك منها "جافيريا"
من "بوجوتا" لـ"كالي"،

00:24:52.130 --> 00:24:54.427
وبعد، يا عزيزي، دقايق من إقلاع الطائرة،

00:24:54.451 --> 00:24:58.398
بتنفجر الطيارة المدنية،
وبيموت 107 إنسان بريء!

00:24:58.422 --> 00:25:01.069
كل دُول، يا عزيزي، بيموتوا،
ما عدا شخص واحد بس...

00:25:01.093 --> 00:25:02.482
- "مين يا (أبو حميد)؟"
- "جافيريا" نفسه.

00:25:02.506 --> 00:25:03.533
"ازاي يا (أبو حميد)؟!"

00:25:03.557 --> 00:25:07.299
لأنه ببساطة، هيسمع كلام مستشاره،
ومش هيسافر على الطيارة، هيسافر برّي.

00:25:07.323 --> 00:25:08.634
الحادثة دي، يا عزيزي، اللي حصل دا،

00:25:08.634 --> 00:25:11.490
مش بس هيقلب الحكومة ضد "إسكوبار"،
زي ما كانت Already مقلوبة،

00:25:11.514 --> 00:25:14.504
ولكن الجديد إن الشعب الكولومبي
هيبدأ يرفض "بابلو إسكوبار"،

00:25:14.528 --> 00:25:17.850
اللي هيشوفه "مش مجرد تاجر مخدرات فاسد،
وبيروّق علينا."

00:25:17.874 --> 00:25:20.262
ولا "رجُل ابن بلد،
رافض التدخل الأمريكي في (كولومبيا)."

00:25:20.286 --> 00:25:21.450
وإنما هيشوفوه إرهابي،

00:25:21.474 --> 00:25:23.752
واحد بيضحي بمئات الأرواح، عشان مصلحته!

00:25:23.776 --> 00:25:27.527
وهنا، يا عزيزي، هتتحول "كولومبيا"
إلى ساحة حرب بين الـ"كارتيلات" والدولة،

00:25:27.551 --> 00:25:32.603
عشان في ديسمبر 89، "بابلو إسكوبار"
يفجر مقر الأمن الإداري في "بوجوتا"،

00:25:32.627 --> 00:25:33.754
الـDAS، يا عزيزي!

00:25:33.778 --> 00:25:35.875
وبعد شهر واحد من وصول "جافيريا" للرئاسة،

00:25:35.899 --> 00:25:38.490
"إسكوبار" هيخطف بنت رئيس "كولومبيا" السابق،

00:25:38.514 --> 00:25:41.792
بحيث إنه يضغط على الحكومة برضه
إنها توقّف اتفاقية التسليم.

00:25:41.816 --> 00:25:44.374
هنا "جافيريا"، يا عزيزي،
هيشوف بلده بتتحول لساحة حرب،

00:25:44.398 --> 00:25:47.240
فيقرر أخيرًا يوم 4 يوليو 1991،

00:25:47.264 --> 00:25:49.729
إنه يعمل دستور جديد فيه تغيرات جوهرية،

00:25:49.753 --> 00:25:53.435
أهمها، يا عزيزي، إنه يلغي
اتفاقية التسليم لدوَل أجنبية.

00:25:53.459 --> 00:25:55.996
وتاني حاجة إنه هيتفاوض مع "بابلو إسكوبار"

00:25:56.020 --> 00:25:57.609
المجرم الأول في "كولومبيا".

00:25:57.633 --> 00:25:59.533
"إسكوبار" بعد مفاوضات ومداولات،

00:25:59.557 --> 00:26:02.999
هيوافق على كلام "جافيريا"،
ويقرر إنه يسلّم نفسه للحكومة الكولومبية،

00:26:03.023 --> 00:26:04.341
ولكن بشرط واحد...

00:26:04.365 --> 00:26:06.197
"أكيد يا (أبو حميد)
عايز يخش السجن اللي يعجبه،

00:26:06.221 --> 00:26:07.252
راجل صاحب مزاج برضه!"

00:26:07.276 --> 00:26:08.990
والله، يا عزيزي، هو خد الموضوع أبعد شوية،

00:26:09.014 --> 00:26:10.472
هو هيعمل السجن اللي يعجبه!

00:26:10.496 --> 00:26:12.752
"إسكوبار" كان شرطه إنه يعمل سجنه بنفسه،

00:26:12.776 --> 00:26:15.366
أو ما هيُعرف بعد كدا بـLa Catedral،
"الكاتدرائية".

00:26:15.390 --> 00:26:17.502
شُفت يا عزيزي؟ بيروّق على الشعب،
بيتفاوض مع الحكومة،

00:26:17.526 --> 00:26:18.715
رافض التدخل الأجنبي،

00:26:18.739 --> 00:26:20.318
ويوم ما عمل سجن، سمّاه "الكاتدرائية"!

00:26:20.342 --> 00:26:23.317
"بابلو إسكوبار" هيصمم السجن بتاعه بنفسه،
"الكاتدرائية"،

00:26:23.341 --> 00:26:26.820
وهينفّذها المهندسين
بحيث إنها تبقى قلعة بتطل على "ميديلين"،

00:26:26.844 --> 00:26:28.825
ويصعب إن أي جهة خارجية تقتحمها،

00:26:28.849 --> 00:26:31.898
جوا القلعة دي
هيعيش "إسكوبار" حياة الترف اللي متعود عليها،

00:26:31.922 --> 00:26:34.599
"بارات" و"جاكوزي" وغرف للنوم!

00:26:34.623 --> 00:26:36.452
تخيل، يا عزيزي، تبقى رايح لحد
زيارة في السجن،

00:26:36.476 --> 00:26:38.255
هو اللي يأكّلك ويبيّتك عنده يومين!

00:26:38.279 --> 00:26:41.985
عايز تاخدلك كاسين، تنزل "جاكوزي"؟
Socialize، براحتك، احنا في سجن!

00:26:42.009 --> 00:26:43.342
لو فاكر، يا عزيزي، حلقة "الكورة مع السلامة"،

00:26:43.342 --> 00:26:45.364
اللي أنا عملت فيها
زيارة قصيرة لـ"بابلو إسكوبار"،

00:26:45.388 --> 00:26:47.736
هتعرف، يا عزيزي، إن السجن بتاعه دا
كان فيه ملعب كورة،

00:26:47.760 --> 00:26:49.937
مش بيتسلى هو وأصحابه،
أو يعملوا دورات رمضانية،

00:26:49.961 --> 00:26:50.891
كان فيه دوري بيتلعب هناك!

00:26:50.915 --> 00:26:53.378
"(أبو حميد)، أنا عندي سؤال من أول الحلقة،
ومستمر معانا،

00:26:53.402 --> 00:26:56.333
هي الحكومة الكولومبية فين؟!
أنا ملاحظ إنها متقاعسة شوية!"

00:26:56.357 --> 00:26:58.442
الحكومة، يا عزيزي، هتوافق إنها ما تتدخّلش،

00:26:58.466 --> 00:27:01.807
"طالما ما بندفعش فلوس،
أو ما بنتحملش أي نفقات من الهبل دا،

00:27:01.831 --> 00:27:02.836
فاحنا مش خسرانين حاجة!"

00:27:02.860 --> 00:27:04.342
أنا عايز أقولّك، يا عزيزي،
إن حتى حراس السجن

00:27:04.366 --> 00:27:06.494
"بابلو إسكوبار" هو اللي كان معيّنهم،
هو اللي بيقبّضهم!

00:27:06.518 --> 00:27:08.098
صفقة "بابلو إسكوبار" مع الحكومة

00:27:08.122 --> 00:27:12.937
هيسمّيها بعض المنظّرين إنها
"أسوأ صفقة إقرار بالذنب" في تاريخ القانون!

00:27:12.961 --> 00:27:14.676
المُذنب هنا ما خدش أي عقاب،

00:27:14.700 --> 00:27:18.626
الراجل قاعد في حاجة هو مسمّيها سجن،
مُعزَّز، مُكرَّم، كأنه بس نقل بيته،

00:27:18.650 --> 00:27:20.289
قاعد في السجن بيدير عصابته بنفسه،

00:27:20.313 --> 00:27:24.033
حتى العنف اللي الرئيس اضطر
إنه يستسلم عشانه، هيفضل مستمر،

00:27:24.057 --> 00:27:27.221
لدرجة إن سنة 91،
هيتقتل أكتر من 25 ألف بني آدم،

00:27:27.245 --> 00:27:30.203
وسنة 92، العدد دا هيزيد لـ27 ألف،

00:27:30.227 --> 00:27:33.120
وفي نفس السنة،
"بابلو إسكوبار" هيستقبل 2 من رجالة الـCartel،

00:27:33.144 --> 00:27:34.035
هيعزمهم عنده في السجن،

00:27:34.035 --> 00:27:36.757
بس الاتنين دُول هيكون شاكك
إن هما اختلسوا فلوس،

00:27:36.781 --> 00:27:39.640
فهيقوم معذبهم "بابلو إسكوبار"
جوا "الكاتدرائية" بتاعته،

00:27:39.664 --> 00:27:41.680
لحد ما يموتوا، فيقوم دافنهم جوا السجن.

00:27:41.704 --> 00:27:43.624
أنا بصراحة، يا عزيزي،
ما أعرفش هما اختلسوا كام،

00:27:43.648 --> 00:27:47.388
بس أنا أعرف إن الفيران لوحدها
بتاكل 7 مليون دولار في اليوم،

00:27:47.412 --> 00:27:49.581
فأيًا كان دُول سرقوا منك كام، فعادي!

00:27:49.605 --> 00:27:51.928
الحادثة دي مع كل العنف الحاصل في "كولومبيا"،

00:27:51.952 --> 00:27:53.902
هتهيج الرأي العام وتخلّيه يسأل،

00:27:53.926 --> 00:27:54.915
"(بابلو إسكوبار) فين؟!"

00:27:54.939 --> 00:27:58.163
ودا بيشجع الحكومة على نقله
من "الكاتدرائية" لسجن حقيقي.

00:27:58.187 --> 00:28:00.484
"إسكوبار" هنا بتوصلّه أخبار، وبيكون متأكد

00:28:00.508 --> 00:28:02.669
إن نقله دا هيكون خطوة للكابوس المرعب،

00:28:02.693 --> 00:28:03.945
إنه يروح في الآخر "أمريكا"!

00:28:03.969 --> 00:28:06.460
وهنا، هيقول جملته التي سوف يخلدها التاريخ،

00:28:09.304 --> 00:28:11.961
وفي يوم 22 يوليو 1992،

00:28:11.985 --> 00:28:15.095
بتوصل القوات الكولومبية لتنفيذ قرار نقله،

00:28:15.119 --> 00:28:17.548
ولكن، يا عزيزي، بيلاقوا
إن السجين بتاعهم مش موجود،

00:28:17.572 --> 00:28:19.474
- "بابلو إسكوبار" هرب.
- "هرب ازاي يا (أبو حميد)؟!"

00:28:19.498 --> 00:28:20.509
يا عزيزي، هو اللي باني السجن،

00:28:20.534 --> 00:28:23.204
أكيد عامل حسابه إن ممكن
في وقت من الأوقات يعملوا عليه كماشة،

00:28:23.229 --> 00:28:25.833
الراجل كان باني أنفاق تحت السجن
يهرب منها عادي جدًا!

00:28:25.857 --> 00:28:28.022
يا عزيزي، بيقولّك: "مهما كنت قوي وعظيم،

00:28:28.046 --> 00:28:28.929
لازم تعمل حساب لبُكرة."

00:28:28.953 --> 00:28:30.961
الحكومة، يا عزيزي، بتعلن حالة الطوارئ،

00:28:30.985 --> 00:28:34.330
وبتستعين بالـDEA،
إدارة مكافحة المخدرات اللي "نيكسون" أسسها،

00:28:34.354 --> 00:28:37.692
الـDEA بتوفر للحكومة الكولومبية
أجهزة تلصص ومراقبة،

00:28:37.716 --> 00:28:40.294
دي كلها حاجات ساعدت
في تحديد حركة "إسكوبار"،

00:28:40.318 --> 00:28:43.131
وكمان، هتدرب فرقة نخبة اسمها "كتلة البحث"،

00:28:43.155 --> 00:28:44.943
وجهزتهم بأحدث الأسلحة.

00:28:44.967 --> 00:28:47.315
وحاليًا، "بابلو إسكوبار" في جولته الأخيرة،

00:28:47.339 --> 00:28:48.649
العالم كله بيجري وراه،

00:28:48.673 --> 00:28:50.541
جيش وشرطة "كولومبيا" عايزينه،

00:28:50.565 --> 00:28:53.541
أشرس إدارة أمريكية لمكافحة المخدرات طالبينه،

00:28:53.565 --> 00:28:55.803
الشعب والعصابات مش طايقينه!

00:28:55.827 --> 00:28:58.419
كل دُول هينضموا لمطاردة "بابلو إسكوبار"،

00:28:58.443 --> 00:29:00.837
الناس العادية هتشكّل مجموعة أهلية

00:29:00.861 --> 00:29:03.970
هتُعرف باسم "المضطهدون من (إسكوبار)"،
Los Pepes،

00:29:03.994 --> 00:29:07.593
المجموعة اللي هيمولها منافسين
وشركاء سابقين لـ"بابلو إسكوبار"،

00:29:07.617 --> 00:29:09.866
المجموعة دي هتهاجم
الـCartel بتاعة "إسكوبار"،

00:29:09.890 --> 00:29:11.757
وهتدمر كتير جدًا من ممتلكاتهم،

00:29:11.781 --> 00:29:16.755
يعني باختصار، يا عزيزي، الشرطة والجيش
والشعب و"أمريكا" والعصابات والشركاء

00:29:16.779 --> 00:29:18.705
كل دُول بيطاردوا "بابلو إسكوبار"!

00:29:18.729 --> 00:29:21.180
"إسكوبار"، يا عزيزي، هيفضل هربان
لمدة 18 شهر،

00:29:21.204 --> 00:29:24.558
هيخسر خلالهم فلوسه ونفوذه،
ومعظم مساعديه كمان،

00:29:24.582 --> 00:29:25.769
حتى عيلته، مش هيقدر يحميها!

00:29:25.793 --> 00:29:28.292
ولمّا يحاولوا يسافروا برة "كولومبيا"،
الحكومة هتمنعهم،

00:29:28.316 --> 00:29:29.976
وهتوفرلهم حماية في فندق سرّي،

00:29:30.000 --> 00:29:32.827
ببساطة، لأنهم هيكونوا Target مثالي
لأعداء "إسكوبار".

00:29:32.851 --> 00:29:34.913
وفي يوم 2 ديسمبر 1993،

00:29:34.937 --> 00:29:36.359
بيتصلوا "بابلو" بابنه "خوان"،

00:29:36.383 --> 00:29:37.845
وزي أي فيلم عربي قديم،

00:29:37.869 --> 00:29:39.788
"بابلو إسكوبار" بيطوّل في المكالمة شوية،

00:29:39.812 --> 00:29:43.134
فهنا، القوات الكولومبية بتنجح
إنها تحدد مكانه،

00:29:43.158 --> 00:29:44.694
عن طريق الأجهزة اللي جابتها من "أمريكا"،

00:29:44.718 --> 00:29:47.728
وجوا بيت بسيط في حي "لوس أوليفوس"
في قلب "ميديلين"،

00:29:47.752 --> 00:29:49.223
"بابلو إسكوبار" هيتحاصر،

00:29:49.247 --> 00:29:53.391
وهيبدأ ينط من فوق سطح لسطح
ومن بيت لبيت، على أمل إنه يهرب.

00:29:53.415 --> 00:29:55.791
ولكن، يا عزيزي،
زي ما حكايتنا بدأت بـ3 رصاصات،

00:29:55.815 --> 00:29:58.663
اللي قتلوا "خورخي جيتان"
وبدأ العنف في "كولومبيا"،

00:29:58.687 --> 00:30:01.079
فقصتنا برضه هتنتهي بـ3 رصاصات

00:30:01.103 --> 00:30:03.129
هينهوا حياة "بابلو إسكوبار"،

00:30:03.153 --> 00:30:04.502
2 في جسمه، وواحدة في راسه!

00:30:04.526 --> 00:30:06.861
خلّيني أقولّك، يا عزيزي،
قد تظن الموضوع انتهى هنا،

00:30:06.885 --> 00:30:10.423
ولكن الرصاصة التالتة اللي جت في راسه،
وتحديدًا، من ورا ودنه،

00:30:10.447 --> 00:30:11.914
هتثير جدل ما بينتهيش،

00:30:11.938 --> 00:30:14.232
هل الرصاصة دي طالعة
من رصاص الشرطة الكولومبية؟

00:30:14.256 --> 00:30:16.844
ولّا دي الطلقة
اللي "إسكوبار" قتل بيها نفسه،

00:30:16.868 --> 00:30:18.019
وحقق هدفه الأخير،

00:30:18.043 --> 00:30:20.226
إن "بابلو إسكوبار"
ما يقتلهوش غير "بابلو إسكوبار"،

00:30:20.250 --> 00:30:23.245
ونفّذ مقولته، إن قبر في "كولومبيا"،
ولا زنزانة في "أمريكا"؟

00:30:23.269 --> 00:30:25.733
ولكن، يا عزيزي،
أيًا كان اللي ضرب الرصاصة التالتة دي

00:30:25.757 --> 00:30:28.030
فهي الرصاصة اللي أنهت حياة "بابلو إسكوبار"،

00:30:28.054 --> 00:30:31.769
وقتلت معاها أكبر تاجر مخدرات في التاريخ.

00:30:31.793 --> 00:30:34.510
لو عملنا، يا عزيزي، Cut،
وزُرنا "ميديلين" في زمننا الحالي،

00:30:34.534 --> 00:30:37.790
هنلاقي "إسكوبار" موجود،
ولكن بحضور مختلف عن اللي انت تتخيله،

00:30:37.814 --> 00:30:40.993
بعد ما خلّصنا حكايتنا،
خلّيني أعرض عليك مقال اتنشر سنة 2022،

00:30:41.017 --> 00:30:42.721
بعنوان Paplo Escobar's Legacy،

00:30:42.745 --> 00:30:46.108
كتير من سكان "ميديلين" لحد النهاردة
بيخلدوا ذكرى "بابلو إسكوبار"،

00:30:46.132 --> 00:30:48.834
ولكن مش في صورة المجرم والإرهابي
اللي أنهى بيها حياته،

00:30:48.858 --> 00:30:50.617
مش شخص دمر بلادهم وحياتهم،

00:30:50.641 --> 00:30:54.369
وإنما باعتباره بطل،
بيتعملّه متحاف و"تي شيرتات" وجداريات،

00:30:54.393 --> 00:30:56.532
وبيتذكر بالدلع بتاعه، "بابليتو".

00:30:56.556 --> 00:30:58.224
ودا، يا عزيزي، له سبب وجيه جدًا،

00:30:58.248 --> 00:31:00.096
"إسكوبار" جنب مسيرته الإجرامية،

00:31:00.120 --> 00:31:03.669
استثمر الملايين من الدولارات
في البِنية التحتية في حي "ميديلين"،

00:31:03.693 --> 00:31:06.311
بَنَى مستشفيات وشبكات لتوصيل الكهربا والميّه،

00:31:06.335 --> 00:31:08.794
بَنَى حي كامل للفقرا،
اللي ما كانوش يحلموا بسكن،

00:31:08.818 --> 00:31:10.345
هيتعرف باسم "باريو إسكوبار"،

00:31:10.369 --> 00:31:14.022
حتى في الترفيه معروف،
ملاعب عملاقة وساحات للتزلج،

00:31:14.046 --> 00:31:15.998
منشآت، يا عزيزي،
موجودة لحد النهاردة في البلد،

00:31:16.022 --> 00:31:17.130
بيتم الاستفادة منها،

00:31:17.154 --> 00:31:21.064
ودا خلّى كتير من سكان "ميديلين"
مش مجرم ولا تاجر مخدرات ولا حتى إرهابي،

00:31:21.088 --> 00:31:23.863
وإنما اعتبروه
الصورة الكولومبية من "روبين هود"،

00:31:23.887 --> 00:31:25.783
بطل شجاع بيقاوم الحكومة،

00:31:25.807 --> 00:31:27.591
اللي طول الوقت ناسية الشعب ومهمّشاه،

00:31:27.615 --> 00:31:30.825
بيسرق من الأغنيا في "كولومبيا"
ويسرق من الأمريكان، ومعلّم عليهم،

00:31:30.849 --> 00:31:33.098
وبيرجع بعد كدا يدخّل عملة صعبة لبلده،

00:31:33.122 --> 00:31:36.615
يعمل مستشفيات وأحياء سكنية وملاعب وخدمات،

00:31:36.639 --> 00:31:39.133
بيبوّظ شباب "أمريكا"
عشان المُواطِن الكولومبي يعيش!

00:31:39.157 --> 00:31:41.312
"بابلو إسكوبار"
أسطورته هتتجاوز حدود "كولومبيا"

00:31:41.336 --> 00:31:42.814
بعد ما يتعملّه مسلسل على "نتفليكس"،

00:31:42.838 --> 00:31:45.207
مسلسل Narcos، اللي تم إنتاجه سنة 2015،

00:31:45.231 --> 00:31:48.519
بعد، يا عزيزي، المسلسل،
"ميديلين" هتستقبل آلاف السياح

00:31:48.543 --> 00:31:50.089
من "أوروبا" ومن "أمريكا"،

00:31:50.113 --> 00:31:52.716
خير "بابلو إسكوبار" عايش حتى من بعد مماته!

00:31:52.740 --> 00:31:55.440
السياح جايين يشوفوا
الأماكن اللي عاش فيها "بابلو إسكوبار"،

00:31:55.464 --> 00:31:57.170
فيه، يا عزيزي، جولات، Tours باسمه!

00:31:57.194 --> 00:32:00.236
السياحة دي معروفة بـNarco-Tourism،
"السياحة الناركوسية".

00:32:00.260 --> 00:32:02.642
حتى، يا عزيزي، الربح نفسه هيتحول إلى سلعة،

00:32:02.666 --> 00:32:05.541
وتجربة ترفيه يجيلها ناس من كل أنحاء العالم.

00:32:05.565 --> 00:32:08.557
"إسكوبار" عاش عمره كله
بيدوّر على السلعة المثالية عشان يبيعها،

00:32:08.581 --> 00:32:12.198
لحد ما هو نفسه تحول إلى سلعة مثالية للبيع!

00:32:12.222 --> 00:32:14.897
"بابلو إسكوبار"
اللي كان بيهز شنبات الأمريكتين،

00:32:14.921 --> 00:32:16.660
اللي كان مشيّب قارات العالم الجديد،

00:32:16.684 --> 00:32:19.407
تحول إلى تجربة ترفيهية
يجيلها الناس من كل العالم.

00:32:19.431 --> 00:32:21.513
وبالرغم من إن "ميديلين" ما زالت مكان خطير،

00:32:21.537 --> 00:32:24.863
على حسب كلام "بيدرو بييدرايتا"
الباحث السياسي في جامعة "ميديلين"،

00:32:24.887 --> 00:32:27.355
فالمدينة لسة
بعد موت "بابلو إسكوبار" بسنين طويلة،

00:32:27.379 --> 00:32:31.313
واحدة من أهم المراكز الـ"لوجيستية"
لعمل الجريمة المنظمة،

00:32:31.337 --> 00:32:34.351
ودا، للمفارقة، ممكن يكون
بسبب ميراث "إسكوبار" نفسه،

00:32:34.375 --> 00:32:37.161
"إسكوبار" علّمهم الشقاوة،
وفضلت الشقاوة مكمّلة معاهم!

00:32:37.185 --> 00:32:39.119
في الحقيقة، يا عزيزي،
"إسكوبار" قدّم لمدينته كتير،

00:32:39.143 --> 00:32:41.284
ولكن دا طبعًا مش طيبة، مش كـ"روبن هود"،

00:32:41.308 --> 00:32:44.319
وإنما كمجرم عبقري
عنده "تكتيكات" ما بتخلصش،

00:32:44.343 --> 00:32:45.634
كسياسي مُحنّك،

00:32:45.658 --> 00:32:47.188
الراجل دا ما كانش بيدعم الأهالي محبة،

00:32:47.212 --> 00:32:50.086
ولكن كان عنده طموح سياسي
عايز يحمي بيه تجارته،

00:32:50.110 --> 00:32:53.063
إمبراطورية عملاقة
محتاجة عِمالة تدينلها بالولاء.

00:32:53.087 --> 00:32:55.640
"إسكوبار"، يا عزيزي، هيوفر للآلاف فرص عمل،

00:32:55.664 --> 00:32:58.384
فجأة، يا عزيزي، ناس كتيرة
في هذه المناطق لقوا شغل،

00:32:58.408 --> 00:33:01.746
بدل ما كانوا مزارعين فقرا
أو مش لاقيين شغل، عاطلين عن العمل،

00:33:01.770 --> 00:33:03.851
فبدأ "إسكوبار" يتحول إلى دولة،

00:33:03.875 --> 00:33:06.405
يخلّيهم يزرعوا ويصنّعوا ويصدّروا كوكايين،

00:33:06.429 --> 00:33:08.024
مجرم قضى على شبح البطالة،

00:33:08.048 --> 00:33:11.183
وقدر بذكاء يخلّيهم
هما حريصين على تجارته أكتر منه،

00:33:11.207 --> 00:33:14.027
"الراجل دا لو حصلّه حاجة،
احنا هنرجع نزرع دُرة وقمح!"

00:33:14.051 --> 00:33:16.548
طبعًا هنا الناس مش واخدة بالها
إن التجارة الغير مشروعة دي

00:33:16.572 --> 00:33:19.440
اللي الأرباح بتاعتها ما بتعدّيش على ضرايب،
ولا حد بيراجعها من الدولة،

00:33:19.464 --> 00:33:21.182
هي Actually ممكن تبقى جزء من مشكلتهم،

00:33:21.206 --> 00:33:22.301
لأنها بتزود التضخم.

00:33:22.325 --> 00:33:24.594
كمان، على المستوى الاقتصادي،
الأرباح دي كانت بالدولار،

00:33:24.618 --> 00:33:26.536
فدا عمل مشكلة في العملة المحلية،

00:33:26.560 --> 00:33:27.900
البيزو بيترنح!

00:33:27.924 --> 00:33:30.795
كمان، حتة إن "إسكوبار" كان بيبني للناس بيوت،
دي كانت مشكلة،

00:33:30.819 --> 00:33:33.493
لأن كدا كدا العصابات دي
كانت واخدة أراضي كتير،

00:33:33.517 --> 00:33:35.010
بتغسل بيها فلوسها في العقارات،

00:33:35.034 --> 00:33:38.035
فدا كان بيزوّد أسعار الشقق
على المُواطِن العادي،

00:33:38.059 --> 00:33:40.024
حتى فرص العمل اللي الإمبراطورية عملتها

00:33:40.048 --> 00:33:41.891
خلقت Actually بطالة أكبر بكتير،

00:33:41.915 --> 00:33:44.016
لأن الدولة في حالة حرب ما بتنتهيش،

00:33:44.040 --> 00:33:46.078
وهنا، "كولومبيا" ما بقتش بيئة استثمار آمنة،

00:33:46.102 --> 00:33:49.070
أي شركة محلية أو أجنبية
مش عايزة تستثمر فيها،

00:33:49.094 --> 00:33:51.739
يعني حَرْفيًا كدا،
لو انت مواطن كولومبي شريف،

00:33:51.763 --> 00:33:52.777
فانت مش هتلاقي تاكل!

00:33:52.801 --> 00:33:54.216
واحتمال وانت مروّح بالليل،

00:33:54.241 --> 00:33:56.775
تكون فيه حرب دايرة بين الـCartel والحكومة،

00:33:56.799 --> 00:33:58.385
تاخد واحدة في صدرك وواحدة في دماغك!

00:33:58.409 --> 00:34:00.976
باختصار، يا عزيزي،
عشان ما حدش يزوّق هذا الكلام،

00:34:01.000 --> 00:34:03.661
اقتصاد المخدرات دمر اقتصاد الدولة،

00:34:03.685 --> 00:34:06.643
وهو، يا عزيزي، الله يرحمه!
ما كانش يعني محتكر الحديد المسلح،

00:34:06.667 --> 00:34:08.031
دا كان متحكر سوق المخدرات،

00:34:08.055 --> 00:34:10.156
اللي هي أصلًا بتدمر حياة الناس لوحدها.

00:34:10.180 --> 00:34:12.568
خلّيني أقولّك، يا عزيزي،
إن حتى بعد موت "بابلو إسكوبار"،

00:34:12.592 --> 00:34:15.229
فأكبر جرايمه وأكبر تجارة ليه لسة مكمّلة،

00:34:15.253 --> 00:34:18.097
النهاردة، "كولومبيا" ما زالت معروفة
بتجارة المخدرات،

00:34:18.121 --> 00:34:22.063
"كولومبيا" بيدخلّها من المخدرات
تقريبًا 18 مليار دولار،

00:34:22.087 --> 00:34:24.201
دا على حسب آخر إحصائية اتعملت سنة 2022،

00:34:24.225 --> 00:34:27.249
"إسكوبار" ربط اقتصاد "كولومبيا"
باقتصاد الكوكايين،

00:34:27.273 --> 00:34:30.685
اللي هي صناعة مربحة آه،
ولكنها دموية ومدمرة!

00:34:30.709 --> 00:34:33.951
بنأمل، يا عزيزي، إن يأتي يوم
ينتهي إرث "بابلو إسكوبار" في "كولومبيا"،

00:34:33.975 --> 00:34:37.169
ويوصل الناس هناك لمعادلة ذهبية،
لا فيها رصاص ولا فيها فضة.

00:34:37.193 --> 00:34:38.770
فيها حلقات فاتت، وحلقات جاية،

00:34:38.794 --> 00:34:40.900
ننزل نبص على المصادر،
ولو احنا على الـ"يوتيوب"، نشترك على القناة.

00:34:40.924 --> 00:34:45.537
"الله يا (أبو حميد)! بجد قصة ملهمة أوي
لشاب حِلِم وحقق حلمه،

00:34:45.561 --> 00:34:47.506
وأصبح شخصية عامة وشخصية مهمة،

00:34:47.530 --> 00:34:48.681
وما سمحش لحد يلوي دراعه.

00:34:48.705 --> 00:34:51.359
الله بجد يا (أبو حميد)! حلوة النماذج
اللي انت بتجيبها في الحلقات بتاعتك!"

00:34:51.383 --> 00:34:54.160
بالمناسبة، يا عزيزي، انت عارف
إيه الأغنية المفضلة لـ"بابلو إسكوبار"؟

00:34:54.184 --> 00:34:54.793
"إيه يا (أبو حميد)؟"

00:34:54.817 --> 00:34:56.536
"هما الحلوين علشان حلوين يعملوا كداهو؟!

00:34:56.560 --> 00:34:58.566
ولّا الكوكايين علشان كوكايين يعملوا كداهو؟!"

00:34:58.590 --> 00:35:00.936
دا، يا عزيزي، "إفّيه" من ردائته،
هأخرج من الحلقة وأروح أتمضمض!

00:35:00.960 --> 00:35:02.540
"إفيه" مُبطِل للوضوء!

