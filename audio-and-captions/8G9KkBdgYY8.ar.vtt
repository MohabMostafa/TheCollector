WEBVTT
Kind: captions
Language: ar

00:00:03.841 --> 00:00:04.748
يلّا بينا!

00:00:04.772 --> 00:00:05.775
بسم الله.

00:00:05.799 --> 00:00:07.771
حلقة النهاردة كانت عن إيه؟

00:00:07.795 --> 00:00:09.819
أنا نسيت أجيب خيارة الأول!

00:00:09.843 --> 00:00:11.596
أو، لأ، لأ، أنا جبتها!

00:00:11.620 --> 00:00:13.044
إيه دا؟!

00:00:13.068 --> 00:00:14.564
هي كانت فين؟

00:00:15.748 --> 00:00:17.511
إما أروح أشوفها في المطبخ.

00:00:18.485 --> 00:00:21.347
الخيارة، الخيارة فين؟

00:00:22.400 --> 00:00:24.654
أنا حاسس إن أنا عايز أبدأ بالـ"إسكتش"،

00:00:24.678 --> 00:00:26.285
أنا عايز أعمل كوميديا.

00:00:26.309 --> 00:00:28.507
هو الـ"إسكتش" كان بيبدأ ازاي؟

00:00:28.531 --> 00:00:32.632
يا لهوي، دا أنا بأدوّر على الكتاب دا
من ييجي سنة!

00:00:32.656 --> 00:00:34.960
كنت عايز أقرا فيه حاجة والله!

00:00:35.720 --> 00:00:37.820
كويس، بقالي كتير ما قريتش.

00:00:39.315 --> 00:00:42.572
هأروح بقى أعملّي كوباية شاي
عشان أعرف أمخمخ فيه كدا.

00:00:42.596 --> 00:00:44.393
ياه، الكتاب دا قديم أوي!

00:00:44.417 --> 00:00:45.968
هو الكتاب دا كان بكام؟

00:00:45.992 --> 00:00:47.764
إيه؟! بـ20 جنيه؟!

00:00:47.788 --> 00:00:49.954
دا زمانه دلوقتي بولا 200 جنيه ولّا حاجة.

00:00:49.978 --> 00:00:52.472
إما أروح اخش أشوف سعره، يمكن أبيعه أغلى!

00:00:53.491 --> 00:00:55.431
إيه دا؟! إيه الرسالة دي؟

00:00:55.455 --> 00:00:57.559
نتشرف بدعوتك...

00:00:58.391 --> 00:01:00.645
يا نهار أسود! دا أنا النهاردة عندي فرح.

00:01:00.669 --> 00:01:02.705
البدلة فين؟ البدلة فين؟

00:01:04.532 --> 00:01:06.521
البدلة أهي، الحمد لله!

00:01:06.545 --> 00:01:08.179
محتاجة تتكوي!

00:01:09.107 --> 00:01:11.882
 المكوة فين؟ المكوة فين؟!

00:01:13.115 --> 00:01:14.521
إيه دا؟!

00:01:14.545 --> 00:01:16.223
معقول؟!

00:01:16.247 --> 00:01:18.191
الخيارة تحت السرير؟!

00:01:18.896 --> 00:01:22.120
الله عليك، والله! نبيه، نبيه!

00:01:22.144 --> 00:01:25.012
آه، أكيد حطيت المكوة في التلاجة!

00:01:25.036 --> 00:01:26.609
أنا عارفني!

00:01:30.937 --> 00:01:33.234
فين المكوة؟ فين أم المكوة؟!

00:01:33.258 --> 00:01:34.958
هو دا مين؟ دا Too Late،

00:01:34.982 --> 00:01:37.739
ألّا مين Too Lateدا بقى؟
صحيح ابن "عمرو دياب"؟!

00:01:38.885 --> 00:01:41.899
يا نهار أسود! الجزمة! كنت هأروح بالشراب!

00:01:41.923 --> 00:01:44.376
الجزمة فين؟ راحت فين دي كمان؟!

00:01:44.401 --> 00:01:47.571
بس، أنا كدا جبت كل حاجة.

00:01:47.595 --> 00:01:49.188
ثانية واحدة...

00:01:49.997 --> 00:01:52.381
هي الحلقة دي كانت عن إيه؟!

00:01:54.263 --> 00:01:55.891
أنا عايز أخش الحمّام!

00:02:04.028 --> 00:02:05.156
أعزائي المشاهدين،
السلام عليكم ورحمة الله وبركاته،

00:02:05.180 --> 00:02:07.298
أهلًا بكم في حلقة جديدة،
من برنامج "الدحّيح"!

00:02:07.322 --> 00:02:10.074
في سنة 1995، بتتفاجئ الأم "ديبي"

00:02:10.098 --> 00:02:12.910
اللي كانت بتشتغل ناظرة مدرسة
في إحدى الولايات الأمريكية،

00:02:12.934 --> 00:02:16.277
بيجيلها أخبار مش لطيفة تخص ابنها "مايكل".

00:02:16.301 --> 00:02:19.334
"أيوة يا (أبو حميد)، أنا عارف ابن الناظرة
بيسرق (سندوتشات) زمايله وبيضربهم،

00:02:19.358 --> 00:02:21.709
صاحب الكورة اللي بييجي يلعب بالكورة لوحده!
ما حدش بيحبه."

00:02:21.733 --> 00:02:23.955
الحقيقة، يا عزيزي، إن "مايكل"
كانت مشكلته أعقد من كدا،

00:02:23.979 --> 00:02:27.947
الموضوع بدأ بشكوى من المدرسين
إن الطفل "مايكل" ما بيقعدش ثابت أبدًا،

00:02:27.971 --> 00:02:29.853
دايمًا بيتحرك من مكان للتاني!

00:02:29.877 --> 00:02:31.754
الولد ما بيقدرش يركّز مع الشرح خالص،

00:02:31.778 --> 00:02:33.318
باختصار، طفل مشاغب!

00:02:33.342 --> 00:02:36.417
دا غير طبعًا إن كان فيه مشاكل اجتماعية
مع زمايله في الفصل،

00:02:36.441 --> 00:02:40.087
زي إنه يشد منهم الورق،
وأحيانًا يفقد عليهم أعصابه ويضربهم!

00:02:40.111 --> 00:02:42.269
"يا نهار أسود يا (أبو حميد)!
الناظرة طلعت مخلّفة (أحمد العوضي)!

00:02:42.293 --> 00:02:43.574
آدي التربية الحديثة يا (أبو حميد)!

00:02:43.598 --> 00:02:45.678
احنا نرجع تاني للتربية القديمة
ونضربه بالقلم!"

00:02:45.702 --> 00:02:48.175
عزيزي، بلاش نخش في مشاكلك،
وخلّينا في مشاكل الطفل دلوقتي!

00:02:48.199 --> 00:02:50.973
مشاكل "مايكل" كانت أكبر بكتير
من التأديب التربوي،

00:02:50.997 --> 00:02:53.400
مش من المتوقع
إن الواد لمّا ياخد كلمتين في جنابه،

00:02:53.424 --> 00:02:55.554
أو يقعد في الـNaughty Corner
إن هو هيبقى كويس،

00:02:55.578 --> 00:02:58.514
مشاكل "مايكل" هتحتاج أطباء ومتخصصين،

00:02:58.538 --> 00:03:00.205
عشان لمّا الطفل دا يوصل 10 سنين،

00:03:00.229 --> 00:03:03.595
بيم تشخيصه إنه عنده ADHD،

00:03:06.431 --> 00:03:09.326
اللي هو اضطراب قصور الانتباه وفرط الحركة.

00:03:09.350 --> 00:03:13.553
الحقيقة، يا عزيزي، إن أي ولي أمر مكان الست دي
هيقلق جدًا على مستقبل ابنه،

00:03:13.577 --> 00:03:15.258
وهتبدأ تظهر قُدّامه أسئلة تحاصره!

00:03:15.282 --> 00:03:17.118
"هل ممكن ابني ينجح في المجتمع بعد كدا؟"

00:03:17.143 --> 00:03:19.024
تخيل، يا عزيزي، حد ما بيعرفش يركّز!

00:03:19.049 --> 00:03:21.081
ما كدا مش هيبقى عنده أهداف يشتغل عليها

00:03:21.105 --> 00:03:24.103
عشان يطور من نفسه
ويحسّن من نفسه ويكتّر من إنجازاته.

00:03:24.127 --> 00:03:27.621
ازاي ممكن حد يبقى عنده مشاكل في التركيز
يبقى شخص ناجح؟!

00:03:27.645 --> 00:03:28.509
الأم عندها حق.

00:03:28.533 --> 00:03:31.105
الحقيقة، يا عزيزي، إن الأم دي،
زيها زي أي أم،

00:03:31.129 --> 00:03:34.053
شايفة ابنها أحسن حد في الدنيا،
فهتفضل تشتغل معاه،

00:03:34.077 --> 00:03:36.770
وهتبطل تبص للمشكلة، وتحاول تركّز على الحل.

00:03:36.794 --> 00:03:38.928
يعني مثلًا،
لمّا كان المدرس بييجي يشتكيلها من ابنها،

00:03:38.952 --> 00:03:41.007
كانت بتسأله:
"انت بقى هتعمل إيه عشان تساعده؟"

00:03:41.031 --> 00:03:43.032
خُد بالك المدرس اللي بيشتكيلها دا،
هي مديرته!

00:03:43.056 --> 00:03:45.956
ولمّا مدرسين كانوا بيشتكوا
إن هو بيضايق وبيرازي في زمايله،

00:03:45.980 --> 00:03:47.657
ما كانتش بتاخد الموضوع بحساسية،

00:03:47.681 --> 00:03:49.440
وكانت بتقولهم:
"قعّدوه في Desk لوحده يا جماعة!"

00:03:49.464 --> 00:03:53.340
ولمّا كان بيواجه صعوبات في مادة بعينها،
كانت بتشوفله مدرس خصوصي.

00:03:53.364 --> 00:03:56.924
ولمّا كان بيشتكيلها إن هو مش طايق يقرا،
مش طايق فعل القراية،

00:03:56.948 --> 00:04:01.176
هتساعده إنها تنقيله حاجات صغيرة
يقراها من الـ"جُرنال"،

00:04:01.200 --> 00:04:02.995
وبالأخص، صفحات الرياضة!

00:04:03.019 --> 00:04:07.477
وبالذات، لمّا الصفحات دي
تغطي مواضيع بيحبها بعينها،

00:04:07.501 --> 00:04:09.909
رياضته المفضلة، السباحة.

00:04:09.933 --> 00:04:12.245
"(أبو حميد) انت بتتكلم
على (مايكل شوماخر) هه؟!"

00:04:12.269 --> 00:04:15.414
خليني أقولّك إن بعد 8 سنين
من تشخيص "مايكل" بالـADHD،

00:04:15.438 --> 00:04:17.546
أم "مايكل" "ديبي" كسبت رهانها على ابنها.

00:04:17.570 --> 00:04:20.253
في سنة 2004،
لمّا "مايكل" كان عنده 18 سنة بس،

00:04:20.277 --> 00:04:22.800
مش بس كان منافس في أولمبيات "أتينا"،

00:04:22.824 --> 00:04:25.142
لأ، دا كمان اكتسح مسابقات السباحة!

00:04:25.166 --> 00:04:27.456
 "ياه يا (أبو حميد)!
كسب ميدالية في الأولمبيات؟!

00:04:27.480 --> 00:04:29.124
الفاشل اللي ما عندهوش تركيز دا؟!"

00:04:29.148 --> 00:04:30.755
لا يا متنمر، لا يا أخويا!

00:04:30.779 --> 00:04:34.337
كسب 8 ميدليات أولمبية، منهم 6 دهب.

00:04:34.361 --> 00:04:36.695
"(أبو حميد)، أنا حاسس إني عارف
انت بتتكلم على مين!"

00:04:36.719 --> 00:04:39.429
الولد دا، يا عزيزي، سنة 2016، وقت اعتزاله،

00:04:39.453 --> 00:04:44.395
كان عدد الميدليات الدهب اللي معاه
وصل لـ23 ميدالية،

00:04:44.419 --> 00:04:47.009
من أصل 28 ميدالية أولمبية!

00:04:47.033 --> 00:04:49.693
حقق بيهم، يا عزيزي، 7 أرقام قياسية،

00:04:49.717 --> 00:04:52.725
فضلوا مكملين من 2016 لحد يوليو 24.

00:04:52.749 --> 00:04:55.084
8 سنين من اعتزاله محافظ على أرقامه.

00:04:55.108 --> 00:04:56.717
طبعًا، يا عزيزي، كما توقعت،

00:04:56.741 --> 00:04:59.386
الطفل دا هو السباح الأسطوري

00:04:59.410 --> 00:05:03.637
وأكتر رياضي حاصل على ميداليات
في تاريخ الأولمبيات،

00:05:03.661 --> 00:05:06.996
السباح الأمريكي "مايكل فيليبس".

00:05:07.020 --> 00:05:08.999
لو بصيت، يا عزيزي، في كل مجالات الحياة،

00:05:09.023 --> 00:05:11.465
هتلاقي حالات شبيهة لمرضى الـADHD،

00:05:11.489 --> 00:05:13.892
ناس قدرت تعمل نجاحات استثنائية،

00:05:13.916 --> 00:05:16.183
ناس مثلًا، زي "سيمون بايلز" في الجمباز،

00:05:16.207 --> 00:05:18.456
و"ريتشارد برانسون" رجُل الأعمال الأشهر،

00:05:18.480 --> 00:05:19.548
وناس تانية غيرهم.

00:05:19.572 --> 00:05:22.247
"(أبو حميد)، ما تقولّيش،
يكونش دا المرض اللي بيخلق العباقرة؟!

00:05:22.271 --> 00:05:24.369
أصل أنا عندي مشاكل في التركيز."

00:05:24.393 --> 00:05:28.013
الحقيقة، يا عزيزي، دي أفكارك الهوليوودية،
اللي هي من "هوليوود" يعني، عن الأمراض!

00:05:28.037 --> 00:05:29.384
ممكن تلاقي مريض مرض عبقري،

00:05:29.408 --> 00:05:31.315
بس مش شرط إن كل مرضى المرض عباقرة!

00:05:31.339 --> 00:05:33.707
خُد بالك، يا عزيزي،
لمّا قولتلك في كل مجالات الحياة،

00:05:33.731 --> 00:05:35.898
ما كنتش أقصد المجالات الإيجابية بس،

00:05:35.922 --> 00:05:37.952
أنا كنت أقصد كل المجالات،
بما فيها المجرمين!

00:05:37.976 --> 00:05:39.966
"يا نهار أسود يا (أبو حميد)،
مجرمين عندهم فرط حركة!

00:05:39.990 --> 00:05:41.476
دا هيتقفشوا، هيعملوا دوشة!"

00:05:41.500 --> 00:05:43.038
يا عزيزي، ركّز، ركز!

00:05:43.062 --> 00:05:45.075
في سنة 2006، حصلت جريمة قتل مشهورة،

00:05:45.099 --> 00:05:47.448
بنت مراهقة اتقتلت على إيد شابين!

00:05:47.472 --> 00:05:51.567
الاتنين دُول، يا عزيزي، كانوا زيي وزيك،
شافوا فيلم الرعب الشهير Scream،

00:05:51.591 --> 00:05:53.601
بس هما بقى الموضوع كبر معاهم،
وحاولوا يقلدوه،

00:05:53.625 --> 00:05:55.510
واتسموا وقتها الـScream Killers.

00:05:55.534 --> 00:05:57.946
واحد، يا عزيزي، من المجرمين دُول
كان موكل محامي،

00:05:57.970 --> 00:06:02.215
المحامي دا قوّم دفاعه على إن
"يا جماعة، الراجل اللي قتل دا عنده ADHD،

00:06:02.239 --> 00:06:04.724
وهو دا سبب ارتكابه للجريمة، الراجل مريض!"

00:06:04.748 --> 00:06:08.410
وبالتالي، على حسب كلام المحامي،
أحد المجرمين دُول ما كانش مسئول عن أفعاله،

00:06:08.434 --> 00:06:11.173
"هو، يا عيني، دماغه مسوّحاه بشكل مرضي!

00:06:11.197 --> 00:06:13.389
إذًا موكلي ليس مذنبًا، حضرة القاضي.

00:06:13.413 --> 00:06:15.018
عايزين تحاسبوا حد حاسبوا MBC2،

00:06:15.042 --> 00:06:16.013
كان ممكن يشوف (عمر وسلمى)!"

00:06:16.037 --> 00:06:17.961
القضية دي، يا عزيزي، لم تكن القضية الوحيدة

00:06:17.985 --> 00:06:21.103
اللي المحامي يتحجج فيها
إن الموكل عنده ADHD،

00:06:21.127 --> 00:06:22.436
عشان يبرر فعل الجريمة.

00:06:22.460 --> 00:06:24.155
خلّيني أقولّك، يا عزيزي، إن في حالات كتير

00:06:24.179 --> 00:06:27.491
الدفاع بينجح
إنه يخفف من العقوبة على المتهمين.

00:06:27.515 --> 00:06:30.747
"(أبو حميد)، ازاي مرض
يطلّع سبّاحين ومجرمين؟!

00:06:30.771 --> 00:06:32.386
ناس ناجحين وناس قتلة؟!"

00:06:32.410 --> 00:06:34.250
الحقيقة، يا عزيزي، إن هو دا سؤال الحلقة،

00:06:34.274 --> 00:06:37.214
وإجابته، بالطبع، مش هتكون بسيطة!

00:06:37.238 --> 00:06:40.309
الـADHD، يا عزيزي،
مرتيط بوجود خلل عضوي في المخ،

00:06:40.333 --> 00:06:41.842
صعب ننسبه لجزء بعينه،

00:06:41.866 --> 00:06:46.030
ولكن أكتر منطقة بتتأثر بيه
هي الجزء البسيط اللي انت شايفه قُدّامك دا،

00:06:46.054 --> 00:06:48.234
الجزء اللي موجود في نُص المخ اليمين،

00:06:48.258 --> 00:06:51.054
الـOrbitofrontal Cortex، الـOFC.

00:06:51.078 --> 00:06:52.576
"طب دا يا (أبو حميد)
عرفناه بطريقة علمية؟

00:06:52.600 --> 00:06:54.349
ولّا دا تحيز شخصي ضد المنطقة دي؟"

00:06:54.373 --> 00:06:56.537
لا، يا عزيزي، عرفناه بطريقة علمية،
العلماء أكدتلي!

00:06:56.561 --> 00:06:59.501
المرضى اللي بيتعرّضوا لحادثة،
أو ظهرلهم ورم في هذه المنطقة،

00:06:59.525 --> 00:07:03.278
بيبقى عندهم مشاكل شَبَه المشاكل
اللي بتحصل عند مرضى الـADHD!

00:07:03.302 --> 00:07:05.136
كمان، لمّا الباحثين في جامعة "ألبرتا"،

00:07:05.160 --> 00:07:08.440
درسوا النشاط الكهربي في المخ
لمجموعتين من المراهقين،

00:07:08.464 --> 00:07:11.302
مجموعة عندها ADHD، ومجموعة ما عندهاش،

00:07:11.326 --> 00:07:15.228
لقوا إن وقت الراحة النشاط الكهربي
عندهم في المخ متناسب،

00:07:15.252 --> 00:07:17.420
هو هو، زي بعضه، مجموعتين زي بعض.

00:07:17.444 --> 00:07:21.803
لكن أول ما تخلّيهم
يعملوا حاجة معيّنة، زي القراية مثلًا،

00:07:21.827 --> 00:07:23.847
حاجة محتاجة تركيز، Focus،

00:07:23.871 --> 00:07:28.005
هنا بقى، النشاط الكهربي
عند المصابين بالـADHD بدل ما بيزيد بيقل!

00:07:28.029 --> 00:07:31.893
هنا، يا عزيزي، لمّا الباحثين صوروا المخ
بأشعة الرنين المغناطيسي،

00:07:31.917 --> 00:07:34.072
لقوا إن الفص الجبهي اليمين تحديدًا

00:07:34.096 --> 00:07:37.200
بيكون، يا عزيزي، أصغر عند الناس
اللي عندها ADHD.

00:07:37.224 --> 00:07:38.653
"يا نهار أسود يا (أبو حميد)،
يعني كل الشقاوة دي

00:07:38.677 --> 00:07:40.711
تطلع من الحتة الصغيرة دي، عشان هي صغيرة؟!

00:07:40.735 --> 00:07:42.537
الـOFC! الـOFC تعمل كل دا؟!"

00:07:42.561 --> 00:07:45.905
يا عزيزي، ما تستقلّش بدور الـOFC،
دي بتلعب دور الـFilter!

00:07:45.929 --> 00:07:50.064
دا الـFilter اللي بيـ"فلتر"
كل المشاعر والأحاسيس والاندفاعات،

00:07:50.088 --> 00:07:53.689
سواء بقى اللي جاية للبني آدم
من البيئة الخارجية، أو من جسمه.

00:07:53.713 --> 00:07:54.996
خلّيني، يا عزيزي، أشرحلك بالبلدي كدا،

00:07:55.020 --> 00:07:57.294
عارف المَثَل اللي بيقولّك
"عايز تحيره؟ خيّره"؟

00:07:57.318 --> 00:08:00.072
دا، يا عزيزي، بالظبط اللي بيحصل
مع مصابين الـADHD،

00:08:00.096 --> 00:08:01.579
الشخص، يا عزيزي، اللي بيبقى عنده الـADHD

00:08:01.603 --> 00:08:07.438
فجأة بيجيله كمية أفكار واندفاعات
وحاجات بتحصل في مخه كتير،

00:08:07.462 --> 00:08:10.898
طوفان من الأفكار والمشاعر والانطباعات!

00:08:10.922 --> 00:08:13.053
الطوفان دا، يا عزيزي، بيخش بقى طوفان

00:08:13.077 --> 00:08:14.841
ما فيش "فلترة"، ما فيش أولويات!

00:08:14.865 --> 00:08:17.142
ولأن، يا عزيزي، التركيز بطبيعته محدود،

00:08:17.166 --> 00:08:18.821
انت ما ينفعش تركّز في 500 حاجة!

00:08:18.845 --> 00:08:20.328
ما ينفعش، ما اسمهوش تركيز!

00:08:20.352 --> 00:08:22.803
اللي ما عندوش ADHD أصلًا بيعاني عشان يركّز.

00:08:22.827 --> 00:08:26.828
اللي بأحاول أقوله، يا عزيزي،
إن مريض الـADHD مش عنده مشاكل في التركيز،

00:08:26.852 --> 00:08:29.294
هو عنده مشاكل إن غالبًا التركيز زي ما هو،

00:08:29.318 --> 00:08:32.343
بس الأفكار والمشاعر والحاجات جاية كتير!

00:08:32.367 --> 00:08:34.637
فهو، يا حبيبي، تركيزه
يمكن يكون زي الشخص العادي،

00:08:34.661 --> 00:08:36.222
بس هو عنده سيل من الأفكار،

00:08:36.246 --> 00:08:37.541
سيل من المشاعر،

00:08:37.565 --> 00:08:38.920
سيل من الاندفاعات،

00:08:38.944 --> 00:08:41.171
فالتركيز، يا حبيبي، قاعد كداهو
مش عارف يركّز

00:08:41.195 --> 00:08:44.491
في مشاكل البيت ولّا المذاكرة ولّا الشغل،

00:08:44.515 --> 00:08:46.208
ولّا بتحبني، ما بتحبنيش!

00:08:46.232 --> 00:08:48.867
عشان كدا أهم صفة
بتظهر عند الناس اللي عندها ADHD

00:08:48.891 --> 00:08:49.958
هي قصور الانتباه.

00:08:49.982 --> 00:08:51.321
ولمّا الانتباه بيغيب،

00:08:51.345 --> 00:08:54.093
هنا، تحكمك في انفعالاتك
هيكون غصب عنك أصعب.

00:08:54.117 --> 00:08:55.467
خلّيني أشرحلك بمَثَل تاني،

00:08:55.491 --> 00:08:57.264
مَثَل بيقول "إن غاب القط، العب يا فار."

00:08:57.288 --> 00:08:58.901
طبعًا القط هنا الانتباه،

00:08:58.925 --> 00:09:00.512
والفيران هي كل اندفاعاتك،

00:09:00.536 --> 00:09:02.792
اللي بتزقك ليها المراكز السفلية في المخ،

00:09:02.816 --> 00:09:06.171
عشان كدا، نلاقي دايمًا مصاب الـADHD
بيقاطع اللي قُدّامه،

00:09:06.195 --> 00:09:08.042
وصعب يستنى دوره في أي حاجة.

00:09:08.066 --> 00:09:10.021
تبقى انت قاعد مش عارف تقول كلمتين على بعض،

00:09:10.045 --> 00:09:11.451
الراجل اللي قُدّامك كل شوية بيقاطعك!

00:09:11.475 --> 00:09:14.540
كل شوية عنده أفكار،
كل شوية عنده حاجات عايز يعملها،

00:09:14.564 --> 00:09:16.286
بشكل تحس إن هو "إيه الإزعاج دا؟!"

00:09:16.310 --> 00:09:18.701
ومش عارف دا، هذه الاندفاعات ممكن توصل لفين،

00:09:18.725 --> 00:09:20.478
زي ما شُفنا،
ممكن توصل إن انت تبقى مجرم!

00:09:20.502 --> 00:09:26.149
يعني انت يجيلك فكرة إن انت تعمل حاجة غلط
ومضرة ليك ومضرة لجسدك ومضرة للمجتمع،

00:09:26.173 --> 00:09:29.010
وقدرتك على إن انت تسيطر على نفسك
ما بتبقاش موجودة بنفس الشكل.

00:09:29.034 --> 00:09:31.684
من الحالات الغريبة
اللي موجودة في بعض حالات الـADHD

00:09:31.708 --> 00:09:34.378
إن انت مثلًا ممكن تلاقيه
يندفع في الـShopping بشكل مخيف!

00:09:34.402 --> 00:09:35.114
مش زي عزيزتي،

00:09:35.114 --> 00:09:37.073
عزيزتي، لا يُمكن يكون عندها
مشاكل في التركيز أبدًا

00:09:37.097 --> 00:09:39.516
مركزة في كل حاجة وعارفة كل حاجة رايحة فين!

00:09:39.540 --> 00:09:42.273
كل الأعياد ميلاد، كل أعياد الجواز،

00:09:42.297 --> 00:09:45.179
كل الأعياد الوطنية،
ما شاء الله، مصاحب نتيجة!

00:09:45.203 --> 00:09:48.792
حافظة كل المواعيد والتاريخ
بالتقويم الميلادي والهجري والقبطي!

00:09:48.816 --> 00:09:51.638
هي، يا عزيزي، عارفة
إن عيد ميلاد أخو صاحبتها 9 أمشير!

00:09:51.662 --> 00:09:52.742
رجوعًا لبتوع الـShopping،

00:09:52.766 --> 00:09:55.835
بعض الناس، يا عزيزي، فعلًا لو معاها فلوس،
ممكن تشتري الـ"هايبر" كله!

00:09:55.859 --> 00:09:58.440
لو، يا عزيزي، بصينا بقى
للجزء التاني من اسم المرض،

00:09:58.464 --> 00:10:01.519
ما احنا قُلنا، فيه Attention Deficit،
هناك تشتت في الانتباه،

00:10:01.543 --> 00:10:02.373
فيه مشاكل في الانتباه.

00:10:02.397 --> 00:10:04.342
الجزء التاني هو فرط الحركة

00:10:04.366 --> 00:10:05.679
الـAD HD،

00:10:05.703 --> 00:10:08.682
الـHD مش جودة!
دي Hyperactivity Disorder، فرط الحركة.

00:10:08.706 --> 00:10:11.996
دا، يا عزيزي، عَرَض مهم،
ولكنه مش بيحصل لكل المصابين بالـADHD،

00:10:12.020 --> 00:10:14.761
ومش بالضرورة، يا عزيزي،
ياخد شكل تقليدي، زي اللي انت متخيلها،

00:10:14.785 --> 00:10:16.431
إن هو بقى يقعد بقى يهز رجليه كتير،

00:10:16.455 --> 00:10:19.178
عارف انت الناس اللي بتقعد مش مريحاك دي
عمّالة تخبّط رجليها كدا،

00:10:19.202 --> 00:10:22.711
بيفرك طول الوقت وبينتقل من مكان للتاني،
تحسه "أحمد السقا" كدا؟

00:10:22.735 --> 00:10:25.687
لأ، الـHyperactivity Disorder
ممكن يجيلك بأشكال تانية،

00:10:25.711 --> 00:10:28.648
انت ممكن، يا عزيزي، تبقى قاعد في مكانك عادي،
بس عمّال تقرقض ضوافرك!

00:10:28.672 --> 00:10:30.766
أو بترغي كتير، دي كلها فرط حركة.

00:10:30.790 --> 00:10:34.771
كمان، يا عزيزي، كتير من مصابين الـADHD
عندهم مشكلة في التنسيق الحركي،

00:10:34.795 --> 00:10:37.777
فتلاقيه بيوقّع الحاجات طول الوقت،
وماشي يدوس على رجلين الناس.

00:10:37.801 --> 00:10:39.684
"ثانية واحدة يا (أبو حميد)،
انت قُلت معلومة مهمة في الحلقة،

00:10:39.708 --> 00:10:42.779
(أبو حميد) انت كنت قُلتلي
إن فيه لاعبة جمباز أولمبية،

00:10:42.803 --> 00:10:45.117
وقُلتلي إنها مصابة بالـADHD،

00:10:45.141 --> 00:10:46.997
اسمها حتى (سيمون بايلز)،

00:10:47.021 --> 00:10:50.150
فازاي بقى بطلة جمباز
حاصلة على ميداليات أولمبية،

00:10:50.174 --> 00:10:53.786
عندها مشاكل في المهارات الحركية،
تيجي ازاي دي؟!"

00:10:53.810 --> 00:10:56.830
دي، يا عزيزي، الاستثناء الذي يثبت القاعدة،

00:10:56.854 --> 00:10:58.764
لأن بعض مصابي الـADHD

00:10:58.788 --> 00:11:02.000
بيكون عندهم مهارات حركية استثنائية!

00:11:02.024 --> 00:11:05.287
كمان، وصف أو لفظ
اللي هو بتاع "قصور الانتباه"،

00:11:05.311 --> 00:11:07.530
مش معناه بالضرورة،
زي ما قُلنا، نقص الانتباه،

00:11:07.554 --> 00:11:09.459
لأ، دا العكس كمان ممكن يحصل،

00:11:09.483 --> 00:11:12.122
يعني ممكن، يا عزيزي،
يحصل ما يُسمى بالـHyper Focus،

00:11:12.146 --> 00:11:15.239
فتلاقي مثلًا، مصاب الـADH
ممكن يقعد يلعب "بلاي ستيشن" بالساعات،

00:11:15.263 --> 00:11:16.919
مش حاسس بالوقت خالص!

00:11:16.943 --> 00:11:19.588
لأنه ممكن يبقى عنده
سوء تقدير لحاجة زي الزمن،

00:11:19.612 --> 00:11:21.627
دي، يا عزيزي،
بيسموها الدكاترة "أُمِّية الوقت".

00:11:21.651 --> 00:11:24.492
"ليا واحد صاحبي يا (أبو حميد)
عنده موضوع الأُمِّية الوقتية دا،

00:11:24.516 --> 00:11:27.143
أقولّه: (ننزل نتقابل 9)،
بيجيلي 11 تاني يوم!"

00:11:27.179 --> 00:11:30.130
يمكن، يا عزيزي، الأعراض اللي أنا بأحكيهالك دي
تبان بعيد عن بعض أوي،

00:11:30.154 --> 00:11:32.440
ازاي أبقى مركّز أوي، بس برضه مش مركّز؟!

00:11:32.464 --> 00:11:36.153
وازاي أبقى بأتحرك حركات عشوائية،
بس برضه بآخد ميداليات أولمبية؟!

00:11:36.177 --> 00:11:38.658
نشاط حركي وضعف مهارات وقصور انتباه،

00:11:38.682 --> 00:11:40.195
لكن كل دا، يا عزيزي، مُبرَّر،

00:11:40.219 --> 00:11:43.345
ومفسر من الخلل اللي بيحصل في الـOFC،

00:11:43.369 --> 00:11:45.061
كل دي نواتج طبيعية لهذا الخلل،

00:11:45.085 --> 00:11:46.404
ربنا يحفظلنا الـOFC بتاعتنا!

00:11:46.428 --> 00:11:48.990
الـOFC، يا عزيزي،
ليها ارتباط بأنشطة كتير في مخك،

00:11:49.014 --> 00:11:51.317
زي مثلًا، تشكيل الذاكرة قصيرة الأمد،

00:11:51.341 --> 00:11:53.669
وارتباطات بمراكز الرؤية في المخ،

00:11:53.693 --> 00:11:56.275
فالنتيجة هنا، يا عزيزي، إن المصاب بالـADHD،

00:11:56.299 --> 00:12:00.039
مُعرّض لمشاكل في الذاكرة
وصعوبة كبيرة في اتباع الاتجاهات،

00:12:00.063 --> 00:12:02.860
يعني يا عزيزي، لو قابلك في الشارع
وسألك على عنوان وانت شرحتله،

00:12:02.884 --> 00:12:04.471
فوارد جدًا إنه أولًا، ينسى كلامك،

00:12:04.495 --> 00:12:07.594
ثانيًا إنه لو حتى افتكر كلامك،
ممكن ما يقدرش يتبع الاتجاهات!

00:12:07.618 --> 00:12:09.864
بس، يا عزيزي، يمكن أهم أدوار الـOFC

00:12:09.888 --> 00:12:13.631
هو تفسير
الجانب العاطفي الغير لغوي لأي تواصل،

00:12:13.655 --> 00:12:16.291
زي حركات الجسم، نبرة الصوت، نظرات العين،

00:12:16.315 --> 00:12:18.877
مش بس، يا عزيزي، التفسير، كمان التخزين

00:12:18.901 --> 00:12:21.897
وتحديدًا بقى، يا عزيزي،
الحتة اللي المشاهد بتاع "تويتر" بيحبها،

00:12:21.921 --> 00:12:28.124
الجزء دا من المخ هو المسئول
عن تخزين الآثار العاطفية لتجاربنا.

00:12:28.148 --> 00:12:29.647
آه!

00:12:29.671 --> 00:12:31.573
عشان كدا، يا عزيزي، مصاب الـADHD

00:12:31.597 --> 00:12:35.577
بيجد صعوبة في إنه يفهم
الإشارات الاجتماعية والعلاقات الشخصية.

00:12:35.601 --> 00:12:38.564
فانت يا عزيزي، صاحبك اللي عنده ADHD
يبقى جايلك البيت وقاعد معاك،

00:12:38.588 --> 00:12:43.367
وانت عمّال تتاوب، وأمك عمّالة تنادي على الناس،
عشان، "يلّا، نستعد للنوم."

00:12:43.391 --> 00:12:47.037
وتفكّره عشان موضوع أُمِّية الوقت دا،
تقولّه: "الساعة بقت 2 بالليل!"

00:12:47.061 --> 00:12:50.118
وهو، يا حبيبي، لسة مكمّل، وانت شايفه قاعد!

00:12:50.142 --> 00:12:53.398
هو في الحقيقة، يا عزيزي،
ممكن ما يبقاش مدرك للحاجات دي، ما فيش تركيز،

00:12:53.422 --> 00:12:55.132
هو يمكن يكون مش فاهم أصلًا إنه أتأخر،

00:12:55.156 --> 00:12:58.266
ومش فاهم إن انت بتحاول تقولّه
بطرُق غير صريحة إنه متأخر!

00:12:58.290 --> 00:13:02.222
وبكدا، يا عزيزي، أتمنى أكون
لخّصتلك الأساس العضوي للـADHD،

00:13:02.246 --> 00:13:06.496
والأهم تكون عرفت ليه مصاب الـADHD
في طفولته غالبًا بيكون الطالب اللي بيتحرك كتير

00:13:06.520 --> 00:13:08.061
زي حالة "فيليبس" اللي بدأنا بيها الحلقة.

00:13:08.085 --> 00:13:10.400
في الوقت، يا عزيزي،
اللي "فيليبس" كان عنده فيه أم بطلة،

00:13:10.424 --> 00:13:12.299
فهمت مرضه، ودوّرت معاه على حلول،

00:13:12.323 --> 00:13:14.769
فللأسف، حالات كتير من مصابين الـADHD

00:13:14.793 --> 00:13:19.025
بيتعرّضوا للنبذ والتنمر من زمايلهم،
بسبب طبيعة الحياة ومشاكلها.

00:13:19.049 --> 00:13:22.049
"(أبو حميد) ما تآخذنيش،
بس واضح إن انت ما حضّرتش الحلقة كويس!"

00:13:22.073 --> 00:13:23.954
- ليه، يا عزيزي؟
- "قفشت ثغرة في اللي انت بتقوله،

00:13:23.978 --> 00:13:26.982
اللي أنا أعرفه يا (أبو حميد)، واللي اتعلمته
من هذه الحلقات اللي انت بتعملها،

00:13:27.006 --> 00:13:29.772
إن لو هناك مرض أساسه مشكلة عضوية،

00:13:29.796 --> 00:13:31.726
فغالبًا كدا، الحالات هتبقى شبه بعض،

00:13:31.750 --> 00:13:33.909
لكن انت، ما شاء الله، مطلّعلي سَلَطة بشر،

00:13:33.933 --> 00:13:35.841
إشي أبطال أولمبية وإشي مجرمين!

00:13:35.865 --> 00:13:38.425
فلو الـADHD فعلًا سببه مشكلة عضوية،

00:13:38.449 --> 00:13:40.320
ليه بقى ما فيش مريض زي التاني؟!"

00:13:40.344 --> 00:13:44.174
صحيح، يا عزيزي، كل مرضى الـADHD
عندهم خلل في الـOFC.

00:13:44.198 --> 00:13:47.088
ولكن السؤال الأهم هنا
الخلل دا بيبقى جاي منين؟

00:13:47.112 --> 00:13:49.793
وهل المصاب اتولد بيه،
يعني جاي مع جيناته بالأساس؟

00:13:49.817 --> 00:13:51.060
ولّا اكتسبه من البيئة؟

00:13:51.084 --> 00:13:52.424
دي كلها أسئلة مهمة جدًا،

00:13:52.448 --> 00:13:57.061
هأخرج أجيب تفاحة وأرجعلك، إن شاء الله،
بما يُمكن أن يُوصَف أنه إجاباتها!

00:13:57.085 --> 00:13:59.336
عزيزي، المشاهد الجميل...

00:13:59.360 --> 00:14:01.217
التفاحة وقعت، فرط الحركة دا مبهدلني!

00:14:01.241 --> 00:14:03.484
لو بصيت في المراجع الطبية،
عشان بس التفاحة اللي وقعت،

00:14:03.508 --> 00:14:07.524
هنلاقي إن الـADHD واحد من الاضطرابات
اللي بنسميها، يا عزيزي،

00:14:15.562 --> 00:14:18.295
آه، السر في الطفولة!

00:14:18.319 --> 00:14:21.291
خلّينا، يا عزيزي، نرجع للبداية،
وتحديدًا، لحظة الولادة،

00:14:21.315 --> 00:14:22.971
بالمقارنة بالرئيسيات التانية،

00:14:22.995 --> 00:14:27.143
هنلاقي دماغ الإنسان في لحظة الولادة
هي الأقل تطورًا على الإطلاق،

00:14:27.167 --> 00:14:31.232
يا عزيزي، بتقعد وقت كدا على بال ما تكتسب
وعي وعقل وتقدر تاخد قراراتك بنفسك.

00:14:31.256 --> 00:14:33.701
عقلك يا عزيزي، بياخد وقت
على بال ما يكبر وينضج.

00:14:33.725 --> 00:14:36.299
شغل إن أنا أفضل أكبر
جوا رحم أمي دا ما ينفعش،

00:14:36.323 --> 00:14:38.929
لازم أطلع برة، آخد مساحتي والـSpace بتاعتي،

00:14:38.953 --> 00:14:40.265
عشان أكبر بقى وأكوّن عقل.

00:14:40.289 --> 00:14:43.400
الحصان مثلًا، يا عزيزي،
بيقدر يمشي في أول يوم من ولادته،

00:14:43.424 --> 00:14:45.284
تلاقي، يا عزيزي،
الحصانة الأم لسة بتتعافى من الولادة،

00:14:45.308 --> 00:14:48.150
ابنها غير هدومه وخَد دُش في المستشفى
عدّى على الحسابات حاسب،

00:14:48.174 --> 00:14:50.654
بيلبس الباشا ونازل من البيت
مع فرسة في إسطبل "عنتر"،

00:14:50.678 --> 00:14:52.557
بيقنعها إن الحناطير ظلمت المرأة!

00:14:52.581 --> 00:14:53.676
كل دا، يا عزيزي، قبل سبوعه!

00:14:53.700 --> 00:14:57.367
تيجي، يا عزيزي، تبص للإنسان،
تلاقيه محتاج سنين عشان يتكلم وعشان يمشي

00:14:57.391 --> 00:15:00.002
وعشان يعمل القدرات العقلية
اللي يقدر يعملها وهو كبير.

00:15:00.026 --> 00:15:02.625
اللي بيميز، يا عزيزي، البشر
إن في السنين الأولى بعد الولادة،

00:15:02.649 --> 00:15:05.484
مخ الإنسان
بيعمل Remontada بشكل استثنائي جدًا

00:15:05.508 --> 00:15:07.209
بيكمَل نمو، ما حدش بيقف قُدّامه،

00:15:07.233 --> 00:15:09.014
تقريبًا بنفس المعدلات في الرحم!

00:15:09.038 --> 00:15:12.944
لدرجة، يا عزيزي، إن هو بيوصل في سن الـ4 سنين
لـ3 أضعاف حجمه وقت الولادة،

00:15:12.968 --> 00:15:16.784
وفي سن الرشد،
بيوصل لـ4 أضعاف حجمه مقارنةً ببعد الولادة.

00:15:16.808 --> 00:15:18.766
لو قارننا دا، يا عزيزي،
بحيوان زي الشمبانزي،

00:15:18.790 --> 00:15:22.670
هتلاقي إن مخ الشمبانزي
بيوصل لضعف حجمه بس في نفس الفترة دي!

00:15:22.694 --> 00:15:26.284
دا معناه، يا عزيزي، إن أغلب نمو المخ
بيحصل Actually برة الرحم!

00:15:26.308 --> 00:15:29.307
في عملية سماها الباحثين
"كيرت فيشر" و"صمويل روث"...

00:15:30.946 --> 00:15:35.324
بمعنى إن الخلايا والتشابكات العصبية
بتتنافس على البقاء

00:15:35.348 --> 00:15:38.555
كل حتة في المخ تقولّك:
"هوبّا، الوصلات العصبية اللي مش هتتطور،

00:15:38.579 --> 00:15:40.204
مش هتعلّمني برمجة، هتحتفي!"

00:15:40.228 --> 00:15:42.426
فانت فجأة، طفل مخه لسة في مرحلة التكوين،

00:15:42.450 --> 00:15:44.114
لأ، نشتغل على الحركة،

00:15:44.138 --> 00:15:45.904
لأ، نشتغل على التركيز،

00:15:45.928 --> 00:15:47.683
لأ، نشتغل على البصر، كدا.

00:15:47.707 --> 00:15:51.803
في الحالة دي، الخلايا والوصلات
اللي هتساعدك على النجاة، هتقوى،

00:15:51.827 --> 00:15:53.792
والباقي هيضعف أو هيموت.

00:15:53.816 --> 00:15:56.436
كمان، يا عزيزي، المواد الكيميائية
اللي موجودة في الجهاز العصبي،

00:15:56.460 --> 00:15:59.025
اللي ما بيتمش استخدامها بشكل كافي،
هتبدأ تقل،

00:15:59.049 --> 00:16:01.418
والعكس برضه صحيح، اللي هتستخدمها، هتزيد.

00:16:01.442 --> 00:16:06.021
باختصار، الجينات عشان تأدي وظيفتها
وما يحصلش خلل زي اللي بيحصل في الـADHD،

00:16:06.045 --> 00:16:10.387
فمحتاجين إن الظروف تكون مناسبة
في أهم مرحلة لنمو العقل،

00:16:10.411 --> 00:16:13.121
وهي، يا عزيزي، زي ما قُلتلك، مرحلة الطفولة.

00:16:13.145 --> 00:16:14.408
فتّش، يا عزيزي، عن الطفولة،

00:16:14.432 --> 00:16:16.827
اوعى تفتش عن المرأة،
المرأة اكتشفنا إن هي Overrated!

00:16:16.851 --> 00:16:18.762
- "إيه؟!"
- لأ، يا عزيزي، ما هو دا "إفّيه" بأهزر معاك،

00:16:18.762 --> 00:16:20.030
لأ، المرأة ليست Overrated.

00:16:20.054 --> 00:16:22.658
بس لو عايز تفهم كل حاجة، ابحث عن الطفولة.

00:16:22.682 --> 00:16:26.184
"(أبو حميد)، معلش، أنا حاسس إن انت
زي ما تكون بتوعدني بالجواز،

00:16:26.208 --> 00:16:28.805
عمّال تقولّي، الظروف المناسبة،
الله! إيه الظروف المناسبة؟

00:16:28.829 --> 00:16:31.084
عرفهالي؟ إيه الظروف المناسبة وقت الطفولة؟!"

00:16:31.108 --> 00:16:34.084
أخرج، يا عزيزي، اجيب خيارة،
أتمنى ما تُقَعش، وأرجع تاني.

00:16:34.108 --> 00:16:36.773
خلّيني أقولّك، يا عزيزي،
إن فيه 3 حاجات المخ محتاجها،

00:16:36.797 --> 00:16:39.508
عشان تتهيأله ظروف النمو المناسبة.

00:16:39.532 --> 00:16:41.580
أول حاجة، زي ما واضح قُدّامك، التغذية!

00:16:41.604 --> 00:16:43.324
كمان، محتاج بيئة آمنة،

00:16:43.348 --> 00:16:46.998
ومحتاج كمان،
يرتبط بكيان بيوفرله الرعاية طول الوقت.

00:16:47.022 --> 00:16:48.200
اللي هو غالبًا الأم.

00:16:48.224 --> 00:16:51.435
التغذية، يا عزيزي، والبيئة و الأمان،
إن شاء الله، أمرهم سهل،

00:16:51.459 --> 00:16:55.654
برة يعني الظروف الاستثنائية،
زي الحروب والوباءات والكوارث الطبيعية،

00:16:55.678 --> 00:16:57.206
اللي كانت بتحصل زمان كل 50 سنة

00:16:57.230 --> 00:16:58.377
دلوقتي بقت بتحصل كل أربع!

00:16:58.401 --> 00:17:01.628
في نسبة كبيرة، يا عزيزي، من المشاكل
بتكون المشكلة في الركن التالت،

00:17:01.652 --> 00:17:03.260
وهو الكيان اللي بيرعى الطفل اللي هو الأم،

00:17:03.284 --> 00:17:05.334
بالذات في الشهور الـ9 الأولى بعد الولادة.

00:17:05.358 --> 00:17:08.817
دا، يا عزيزي، اللي بيسميه "آشلي مونتاجيو"
بالحمل الخارجي،

00:17:08.841 --> 00:17:10.840
في الفترة دي، يا عزيزي،
العلاقة الجسدية المباشرة

00:17:10.864 --> 00:17:13.096
زي التلامس والإحساس بدفا جسم الأم

00:17:13.120 --> 00:17:15.343
من خلال الأنشطة زي الرضاعة الطبيعية والنوم،

00:17:15.367 --> 00:17:16.978
بتكون حاجة ضرورية جدًا للطفل،

00:17:17.002 --> 00:17:18.336
لكن جنب العلاقة الجسدية،

00:17:18.360 --> 00:17:20.884
البيئة نفسها اللي بيتواجد فيها الرضيع والأم

00:17:20.908 --> 00:17:23.875
بتأثر بشكل مباشر على نمو المخ بصورة طبيعية.

00:17:23.899 --> 00:17:25.769
لمّا، يا عزيزي، نبص على مخ الرضيع،

00:17:25.793 --> 00:17:29.402
هنلاقي إن تكوينه
بيتأثر بدرجة كبيرة بالحالة العاطفية للأم.

00:17:29.426 --> 00:17:32.180
في كتاب "عقول مشتتة"،
بيعتبر الدكتور "جابور ماتيه"...

00:17:32.204 --> 00:17:33.771
"جابور ماتيه" دا، يا عزيزي، مقوِّم "تويتر"،

00:17:33.795 --> 00:17:36.051
"إيلون ماسك" ما يعرفش ياكل عيش
من غير كلام الراجل دا!

00:17:36.075 --> 00:17:38.039
كان زمان، يا عزيزي،
اسمها "حوار قديم" كدا عندنا في البيت،

00:17:38.063 --> 00:17:39.021
بس دلوقتي بقى اسمها Trauma!

00:17:39.045 --> 00:17:42.457
الدكتور "جابور"  في كتابه
بيعتبر إن مخ الأم في فترة الطفولة دي

00:17:42.481 --> 00:17:44.435
هو المسئول عن برمجة مخ الطفل،

00:17:44.459 --> 00:17:47.501
لأن الطفل في المرحلة دي
بيعرف العالم من خلال الأم،

00:17:47.525 --> 00:17:51.518
أو للدقة، العالَم بيكون بالنسباله
هو بس علاقته بالأم.

00:17:51.542 --> 00:17:53.952
العلاقة دي هي اللي بترسم
شكل تعاملاته مع العالَم،

00:17:53.976 --> 00:17:56.253
من يوم ولادته لحد آخر يوم في حياته.

00:17:56.277 --> 00:17:59.790
بدايةً، يا عزيزي، من اليوم السادس
الرضيع بيقدر يميز ريحة أمه،

00:17:59.814 --> 00:18:03.072
الريحة دي بتكون محفزة
لتكوين الشبكات العصبية

00:18:03.096 --> 00:18:05.308
بين خلايا مخ الطفل الرضيع وبعضها،

00:18:05.332 --> 00:18:08.335
ومن فترة عمر الرضيع فيها
بيكون بين يومين و7 أسابيع،

00:18:08.359 --> 00:18:11.780
بيبدأ يركز على وش الأم بالذات،
ويتجاهل أي وشوش تانية.

00:18:11.804 --> 00:18:13.805
بما في ذلك، يا عزيزي، الأب ذات نفسه!

00:18:13.829 --> 00:18:17.091
إلا طبعًا لو كان الأب هو المسئول المباشر
عن رعاية الطفل.

00:18:17.115 --> 00:18:20.677
عشان كدا، يا عزيزي، الأمومة دور،
الشخص ممكن يلعبه أيًا كان "جندره"!

00:18:20.701 --> 00:18:22.983
أي حد ممكن يبقى أم، مش لازم مرأة بس.

00:18:23.007 --> 00:18:25.389
"(أبو حميد)، أنا حاسس
إن انت محتاج تشحن العدّاد،

00:18:25.413 --> 00:18:27.164
عشان التنوير زاد أوي الشهر دا!"

00:18:27.188 --> 00:18:30.081
لا، يا عزيزي، أنا بأتكلم كلام علمي،
Influenced، بس علمي!

00:18:30.105 --> 00:18:33.614
الرضيع، يا عزيزي، بعد 7 أسابيع
بيكون عنده Focus وتركيز على وش الأم،

00:18:33.638 --> 00:18:36.988
بعد الأسبوع الـ17،
بيبدأ يركّز على عينين الأم بالذات،

00:18:37.012 --> 00:18:38.662
وعن طريق الحتة بتاعت الـOFC،

00:18:38.686 --> 00:18:41.785
بيبدأ بقى يتجلى، يفهم عواطف الأم.

00:18:41.809 --> 00:18:45.141
الرضيع بيبدأ يعرف امتى أمه زعلانة،
امتى أمه فرحانة،

00:18:45.165 --> 00:18:46.170
بيبدأ يفهم مشاعرها.

00:18:46.194 --> 00:18:48.153
في مقالة نشرتها مجلة Scientific American،

00:18:48.177 --> 00:18:51.459
اتضح إن نني عين الستات
بيوسع لو شاف طفل صغير،

00:18:51.483 --> 00:18:55.429
وفي المقابل، الرُضّع بيبتسموا أكتر
للست اللي نني عينيها أوسع،

00:18:55.453 --> 00:18:58.146
"أكتر واحدة متحمسة ليا، أكيد تبقى أمي!"

00:18:58.170 --> 00:19:00.638
تخيل، يا عزيزي،
حاجة بسيطة زي اتساع نني العين،

00:19:00.662 --> 00:19:01.880
استجابة عصبية غير واعية،

00:19:01.904 --> 00:19:04.252
دي بقى بتشكل لغة بين الأم والرضيع،

00:19:04.276 --> 00:19:06.794
اللي بيقدر يفهم لغة جسم الأم وعواطفها،

00:19:06.818 --> 00:19:09.334
اللي هي أساسًا ما عبّرتش عنها بشكل واعي.

00:19:09.358 --> 00:19:12.304
يعني ممكن، يا عزيزي، أبو الواد
ما يبقاش فاهم الأم من يوم ما قرا فاتحتها،

00:19:12.328 --> 00:19:15.224
بس الابن، باسم الله، ما شاء الله، لأ،
رضيع، بس فاهم أمه!

00:19:15.248 --> 00:19:18.871
لغة الجسد عند الأم بيتحكم فيها،
زي ما تقول كدا، النص اليمين من مخ الأم.

00:19:18.895 --> 00:19:21.577
فهم اللغة دي عند الرضيع، بيحصل عند الـOFC،

00:19:21.601 --> 00:19:24.277
اللي برضه عند الطفل
موجود في النص اليمين من المخ،

00:19:24.301 --> 00:19:26.894
يعني، زي ما تقول كدا يا عزيزي،
النص اليمين في مخ الأم

00:19:26.918 --> 00:19:30.205
بيبرمج النص اليمين في مخ الطفل عاطفيًا.

00:19:30.229 --> 00:19:33.135
الطفل كمان قادر يفهم الحالة النفسية لأمه،

00:19:33.159 --> 00:19:35.365
حتى لو هي حاولت تخبيها عنه.

00:19:35.389 --> 00:19:39.022
في دراسة بجامعة جنوب "كاليفورنيا"،
تحت عنوان "تجربة التليفزيون المزدوج"،

00:19:39.046 --> 00:19:41.300
فحصوا التفاعل بين الأمهات والرُضّع.

00:19:41.324 --> 00:19:43.457
عملوا دا ازاي؟ حطوا الأمهات في أوض منفصلة،

00:19:43.481 --> 00:19:46.938
وسمحوا بالتواصل بين الرُضّع والأمهات
عن طريق الشاشة،

00:19:46.962 --> 00:19:49.154
الأول، يا عزيزي،
قعدوا الأمهات مع الرُضّع عادي جدًا،

00:19:49.178 --> 00:19:52.350
الأطفال كانوا مبسوطين جدًا
من فكرة التواصل المباشر مع الأم.

00:19:52.374 --> 00:19:55.274
بعد كدا، يا عزيزي،
فصلوا الأمهات عن الرُضّع، وسمحوا بالتواصل،

00:19:55.298 --> 00:19:57.548
فالطفل هيشوف أمه عن طريق الشاشة.

00:19:57.572 --> 00:20:01.242
الغريب، يا عزيزي، إن نفس الرُضّع دُول
لمّا اتعرض عليهم تسجيلات لأمهاتهم

00:20:01.266 --> 00:20:03.151
شافوهم من خلال شاشة، مش Live يعني،

00:20:03.175 --> 00:20:05.363
ظهرت على الرُضّع دول علامات من الضيق،

00:20:05.387 --> 00:20:06.348
بالرغم من إيه؟

00:20:06.348 --> 00:20:10.457
برغم إن وش الأمهات في الفيديو
فرحان وسعيد وبيحاول يدلع الطفل.

00:20:10.482 --> 00:20:13.474
"جابور ماتيه" بيفسر دا بتعبير "التناغم"،

00:20:13.498 --> 00:20:17.305
بمعنى اختياج الرُضّع
للشعور بإن أمهاتهم حاسين بيهم

00:20:17.329 --> 00:20:18.652
زي ما هما حاسين بأمهاتهم.

00:20:18.676 --> 00:20:20.542
فيه بينا إحساس مشترك فيه بينا تناغم.

00:20:20.566 --> 00:20:23.493
ودا، يا عزيزي،
ما بيحصلش من خلال التسجيل أو الشاشة،

00:20:23.517 --> 00:20:25.240
لأن ملامح الأم حتى لو كانت مبسوطة،

00:20:25.264 --> 00:20:26.799
فهي مش استجابة مباشرة،

00:20:26.823 --> 00:20:29.063
ما بقاش الرضيع يبتسم، فيلاحظ إن أمه بتبتسم،

00:20:29.087 --> 00:20:30.144
دا ممكن يبقى فيه Lag،

00:20:30.168 --> 00:20:31.466
فهنا الطفل يتوتر،

00:20:31.490 --> 00:20:33.825
يحس إن الأم كدا مش شايفاه أوي،

00:20:33.849 --> 00:20:37.636
أو مبتسمة طول الوقت،
مش بتغيّر "ريأكشناتها" على تغيير "ريأكشناته"،

00:20:37.660 --> 00:20:38.969
فدا موتِّر للطفل!

00:20:38.993 --> 00:20:41.619
"بصراحة يا (أبو حميد)،
أنا حاسس إن عم (جابور) مفخم الموضوع،

00:20:41.643 --> 00:20:44.888
دا طفل، الـ(سيريلاك) لسة على شنبه،
Baby، مش جهاز استشعار!"

00:20:44.912 --> 00:20:47.640
يا أهوج، الـBaby دا لسة ما يعرفش
أي حاجة عن العالم،

00:20:47.664 --> 00:20:49.613
قادر، خلّيني أقولّك، يقفشك لما تكدب!

00:20:49.637 --> 00:20:52.031
"طب ما إيه المشكلة يا (أبو حميد)؟
ما أنا مراتي بتقدر تقفشني لمّا بأكدب!"

00:20:52.055 --> 00:20:54.693
بيقدر يميز الابتسامة الحقيقية
من الابتسامة المصطنعة،

00:20:54.717 --> 00:20:59.118
خليني أقولك، يا عزيزي، إن انت تقدر
تخدع حد كبير بمشاعرك المزيفة،

00:20:59.142 --> 00:21:01.515
لكن يمكن دا يبقى صعب إن انت تعمله مع طفل.

00:21:01.539 --> 00:21:03.422
"إيه؟! (أبو حميد)،
أنا كدا هأبدأ أقلق من الأطفال،

00:21:03.446 --> 00:21:04.865
هو مش المفروض إن هما أحباب الله؟!

00:21:04.889 --> 00:21:08.082
طب حلو يا (أبو حميد)،
طب ما يستخدموا الأطفال في أمن الـMall،

00:21:08.106 --> 00:21:10.362
يقعدوا يـ(سكانوا) الناس والإرهابيين!"

00:21:10.386 --> 00:21:12.782
الحقيقة، يا عزيزي،
إن احنا مش مفروض نخاف من الأطفال،

00:21:12.782 --> 00:21:14.227
ولكن مفروض نخاف عليهم،

00:21:14.251 --> 00:21:16.101
لأن الكلام اللي بأقولهولك دا خطير جدًا،

00:21:16.125 --> 00:21:18.977
دا معناه إن أي خلل في هذه البيئة العاطفية

00:21:19.001 --> 00:21:21.519
لهذا الشخص، تاني، لهذا الكائن الحساس جدًا،

00:21:21.543 --> 00:21:23.556
هو قادر يستشعر مشاعر أمه،

00:21:23.580 --> 00:21:25.916
قادر يستشعر المشاعر اللي بنحاول نخبيها،

00:21:25.940 --> 00:21:28.747
دا عشان إيه؟ عشان هو خايف،
عشان هو Vulnerable،

00:21:28.771 --> 00:21:31.739
أي غلطة هنا
ممكن تتسبب في خلل في تكوين المخ،

00:21:31.763 --> 00:21:33.928
غياب التناغم بين الأم وطفلها

00:21:33.952 --> 00:21:36.276
بيتسبب في نقص مواد كيميائية في المخ،

00:21:36.300 --> 00:21:40.065
المواد المسئولة
عن تحفيز نمو روابط عصبية جديدة،

00:21:40.089 --> 00:21:41.746
زي الدوبامين مثلًا في الـOFC،

00:21:41.770 --> 00:21:45.715
وبالتالي، نقص بعض المواد الكيميائية
معناها التأخر في نمو المخ.

00:21:45.739 --> 00:21:48.832
عشان كدا، قصور الانتباه هو في حقيقته
اضطراب عائلي

00:21:48.856 --> 00:21:50.545
سببه الحقيقي قصور في التناغم،

00:21:50.569 --> 00:21:54.046
يعني لو عايز تفهم الـADHD،
لازم قبل ما تبص للمريض، تبص للعيلة.

00:21:54.070 --> 00:21:55.666
على حسب كلام الباحث "راسل باركلي"،

00:21:55.690 --> 00:21:59.262
معدلات الطلاق بين الأزواج
اللي عندهم طفل مصاب بالـADHD

00:21:59.286 --> 00:22:00.739
أعلى 3 مرات من غيرهم.

00:22:00.763 --> 00:22:04.522
وكمان نسبة من 14 لـ25% تقريبًا
من مصابي الـADHD

00:22:04.546 --> 00:22:07.179
عاشوا مع أب أو أم مدمنين للكحوليات،

00:22:07.203 --> 00:22:08.183
وعلى حسب "جابور ماتيه"،

00:22:08.183 --> 00:22:10.875
فحالات الطلاق والانفصال دي
ما بتحصلش بين يوم وليلة،

00:22:10.899 --> 00:22:14.083
وإنما هي نتيجة لتوتر وقلق مستمر لسنين،

00:22:14.107 --> 00:22:17.178
والتوتر والقلق دا
هما نفسهم السبب في الـADHD.

00:22:17.202 --> 00:22:20.748
يعني الطفل، يا عزيزي، اللي اتربى في الجو دا،
وما خدش احتياجاته، اللي شرحتهالك،

00:22:20.772 --> 00:22:23.783
وكبر كمُصاب بالـADHD
بأعراضه اللي أنا شرحتهالك،

00:22:23.807 --> 00:22:27.245
فهنا، يا عزيزي، يزيد في البيت
جو التوتر والقلق دا أكتر،

00:22:27.269 --> 00:22:29.498
لحد ما يمكن توصل للانفصال أو الطلاق،

00:22:29.522 --> 00:22:31.418
كأنك بتتحرك في دايرة مفرّغة،

00:22:31.442 --> 00:22:33.792
السبب فيها بيغذي النتيجة، والعكس.

00:22:33.816 --> 00:22:37.178
يعني بالبلدي تاني،
الأب والأم ممكن يكونوا غير منسجمين،

00:22:37.202 --> 00:22:39.427
فهنا، الابن ما يقدرش ينسجم معاهم،

00:22:39.451 --> 00:22:43.376
فما تتحقلهوش الظروف المثالية
لنمو المخ بالشكل اللي احنا عايزنه،

00:22:43.400 --> 00:22:45.422
فدا يطور خلل أو مشاكل،

00:22:45.446 --> 00:22:47.955
تسبب في عدم التناغم مع الأهل،

00:22:47.979 --> 00:22:49.368
فالأهل ما يتناغموش مع بعض،

00:22:49.392 --> 00:22:53.924
حالة من عدم التناغم
بين الأب والأم والطفل والجد والجدة،

00:22:53.948 --> 00:22:55.982
فهنا، يا عزيزي، التربية للطفل دا تبقى أصعب،

00:22:56.006 --> 00:22:58.546
فدا يغذي عدم التناغم بين الأب والأم،

00:22:58.570 --> 00:23:01.976
فتزيد مشاكل الطفل،
فالسبب يغذي النتيجة، والنتيجة تغذي السبب!

00:23:02.000 --> 00:23:04.235
الدايرة المفرغة دي
أحيانًا بتكون جذورها أبعد،

00:23:04.259 --> 00:23:06.746
في حالات كتير،
أهالي الأطفال المصابين بالـADHD

00:23:06.770 --> 00:23:09.157
هما نفسهم كانوا منفصلين نسبيًا عن عائلاتهم،

00:23:09.181 --> 00:23:10.636
وتواصلهم كان قليل معاهم.

00:23:10.660 --> 00:23:12.976
عشان كدا، مشاكل زي الـADHD والإدمان

00:23:13.000 --> 00:23:15.352
عادةً بتنتشر أكتر في أقلّيات مضطهدة،

00:23:15.376 --> 00:23:17.718
كأنها بتتورّث وبتنتقل من جيل للتاني.

00:23:17.742 --> 00:23:21.764
"بس يا (أبو حميد)، مش أي حد عيلته بتتعرّض
لهذه النوعية من المشاكل، بيبقى عنده ADHD.

00:23:21.788 --> 00:23:23.048
- ما أنا أهو."
- دا أكيد طبعًا.

00:23:23.072 --> 00:23:26.556
على حسب الإحصائيات مثلًا،
المرض دا بيأثر في 2.5% من الكبار،

00:23:26.580 --> 00:23:28.932
و5% من الأطفال في العالم كله.

00:23:28.956 --> 00:23:31.508
وهنا، يا عزيزي، بييجي دور الاستعداد الجيني،

00:23:31.532 --> 00:23:34.506
اللي بيخلّي المصابين بالـADHD
أشخاص حساسين جدًا،

00:23:34.530 --> 00:23:37.091
بالمقارنة بالإنسان العادي
اللي بيتعرّض لنفس الظروف،

00:23:37.115 --> 00:23:39.451
على حسب كلام "جابور ماتيه"،
فالمصابين بالـADHD

00:23:39.475 --> 00:23:42.827
فرص إصابتهم بتكون أكبر بالأمراض
اللي جاية من البيئة الخارجية،

00:23:42.851 --> 00:23:46.397
وحساسية الأدوية
بمعدلات كمان بتكون أكبر من عموم الناس.

00:23:46.421 --> 00:23:48.496
كمان، البيئة الداخلية للجسم بتتأثر.

00:23:48.520 --> 00:23:51.149
فمثلًا، لو السُكّر قلّ في الدم
بسبب تأخير الأكل،

00:23:51.173 --> 00:23:53.449
دا ممكن يخلّي الشخص اللي عنده ADHD يغضب،

00:23:53.473 --> 00:23:55.089
يجيله ما يُعرف بـ"نوبة الغضب"،

00:23:55.113 --> 00:23:57.279
لأنه أصلًا عنده مشكلة
في التحكم في انفعالاته.

00:23:57.303 --> 00:24:00.349
لكن نفس، يا عزيزي، الحساسية دي
بتخلّيهم أشخاص أكثر إبداعًا،

00:24:00.373 --> 00:24:02.164
مش لازم يكونوا فنانين أو كُتّاب،

00:24:02.188 --> 00:24:05.253
لكن عادةً بيكونوا قادرين
إن هما يوصلوا لحلول مبتكرة

00:24:05.277 --> 00:24:06.969
للمشاكل اللي بتواجههم في الحياة.

00:24:06.993 --> 00:24:08.859
يعني باختصار، يا عزيزي،
على حسب "جابور ماتيه"،

00:24:08.883 --> 00:24:10.984
الشخص عشان يبقى عنده ADHD محتاج حاجتين،

00:24:11.008 --> 00:24:16.236
ظروف بيئية معيّنة، وحساسية زيادة،
غالبًا جاية من الجينات، تجاه هذه الظروف،

00:24:16.260 --> 00:24:17.450
دا الإنسان.

00:24:17.474 --> 00:24:19.489
دا، يا عزيزي، مهم ليه؟ مهم ليه؟

00:24:19.513 --> 00:24:22.320
لأن اللي بيتم توريثه ليس الـADHD،

00:24:22.344 --> 00:24:27.305
ولكن الحساسية تجاه الظروف البيئية
وقت تكوين عقل الطفل،

00:24:27.329 --> 00:24:29.771
بتتسبب في إن بعض الأجزاء من المخ

00:24:29.795 --> 00:24:32.822
ما يكونش فيها نفس التفاعل
اللي بنشوفه عند الشخص العادي،

00:24:32.846 --> 00:24:36.792
وكمان، ممكن يُورَّث بطريقة غير جينية
التاريخ العائلي والاجتماعي،

00:24:36.816 --> 00:24:38.021
اللي هي بقى الظروف البيئية.

00:24:38.045 --> 00:24:40.590
يعني تاني، الـADHD على بعضه ما بيتورّثش،

00:24:40.614 --> 00:24:43.966
ولكن اللي بيتورّث غالبًا ظروفه
والحساسية تجاه ظروفه،

00:24:43.990 --> 00:24:46.934
فبكدا، يا عزيزي، دا يقدر يفسر
ليه فيه هذه الاختلافات،

00:24:46.958 --> 00:24:49.244
ليه أشخاص عندهم ADHD يبقوا ناجحين أوي،

00:24:49.268 --> 00:24:51.686
وأشخاص عندهم ADHD ما يبقوش بنفس النجاح،

00:24:51.710 --> 00:24:54.484
ليه مرض بيطلّع أبطال؟ ومرض يطلّع مجرمين؟

00:24:54.508 --> 00:24:57.262
الإجابة ليست في البيئة لوحدها،
وليست في الجينات لوحدها،

00:24:57.286 --> 00:24:59.278
الإجابة في التفاعل اللي بيحصل بينهم.

00:24:59.302 --> 00:25:02.022
دا غالبًا، يا عزيزي،
حال نسبة كبيرة من الأمراض.

00:25:02.046 --> 00:25:03.543
دا، يا عزيزي، خبر ممتاز جدًا،

00:25:03.567 --> 00:25:05.396
لأن هنا، الجينات ما نقدرش نغيّرها،

00:25:05.420 --> 00:25:06.848
فالتفاعل دا مكمّل معانا،

00:25:06.872 --> 00:25:10.102
وهو العامل الوحيد اللي نقدر فعلًا نغيرّه.

00:25:10.126 --> 00:25:13.636
في كتابها Enriching Heredity،
بتقول الدكتورة "ماريان كليفز"

00:25:13.660 --> 00:25:17.552
إن مخ الثدييات قادر يستجيب للتغيرات البيئية
حتى في السن الكبير،

00:25:17.576 --> 00:25:19.444
دا، يا عزيزي، اللي بيسمّوه المتخصصين...

00:25:22.043 --> 00:25:24.768
مثلًا، لو تعرّض رضيع لمشكلة دمرت نُص المخ،

00:25:24.792 --> 00:25:27.215
فيقدر في بعض الأحيان
يعوّض الخسارة دي تمامًا،

00:25:27.239 --> 00:25:30.305
صحيح المرونة دي بتقلّ مع السن،
ولكنها ما بتختفيش تمامًا.

00:25:30.329 --> 00:25:31.744
صحيح ما نقدرش نغيّر جيناتنا،

00:25:31.768 --> 00:25:34.176
لكن نقدر نغيّر البيئة
اللي بتأثر على الجينات دي،

00:25:34.200 --> 00:25:36.358
بل وبتأثر على تركيب المخ نفسه.

00:25:36.382 --> 00:25:40.797
صحيح إن تحفيز النمو المتأخر
في حالة المصابين بالـADHD هو موضوع صعب،

00:25:40.821 --> 00:25:42.145
إلا إنه، يا عزيزي، ممكن.

00:25:42.169 --> 00:25:44.011
- "ممكن يا (أبو حميد)؟"
- ممكن يا عزيزي.

00:25:44.035 --> 00:25:48.284
كل طفل عنده ADHD عانى في وقت من الأوقات
بخلل في علاقته بالشخص اللي مسئول عن رعايته،

00:25:48.308 --> 00:25:50.802
عشان كدا، يا عزيزي،
الحل لإنقاذ باقي الطفولة،

00:25:50.826 --> 00:25:54.151
بيبدأ بتعزيز الرابطة العاطفية بين الاتنين.

00:25:54.175 --> 00:25:55.389
"ازاي يا (أبو حميد) الكلام دا؟"

00:25:55.413 --> 00:25:59.343
من خلال ما يسميه الدكتور "كارل روجرز"،
في كتابه On Becoming a Person،

00:26:01.508 --> 00:26:04.219
"آه يا (أبو حميد)، دا أنا نفسي فيه دا،
التقبل الغير مشروط!"

00:26:04.243 --> 00:26:07.374
لازم، يا عزيزي، الطفل يوصلّه
إن آه، التصرف اللي انت عملته دا، كُخ،

00:26:07.398 --> 00:26:08.651
وحِش، مش كويس،

00:26:08.675 --> 00:26:11.726
بس انت Still محبوب،
انت مقبول، بصرف النظر عن تصرفاتك.

00:26:11.750 --> 00:26:14.546
ممكن يكون الطفل مشاكس أو مزعج أو زنّان،

00:26:14.570 --> 00:26:17.553
لكن هيفضل واجب على الأبوين
إن هما يبيّنوله الحُب،

00:26:17.577 --> 00:26:20.790
من غير ما هذا الخلاف
يتسبب في قطيعة عاطفية،

00:26:20.814 --> 00:26:22.391
عشان كدا، يا عزيزي، أسلوب الـTimeout،

00:26:22.391 --> 00:26:25.234
اللي هو: "خُش أوضتك دلوقتي،
اقفل على نفسك الباب، ما فيش خروج!"

00:26:25.258 --> 00:26:28.284
دا الـTimeout،
أهو دا بقى، يا عزيزي، ما ينفعش كعقاب،

00:26:28.308 --> 00:26:30.250
بالذات في حالات الـADHD،

00:26:30.274 --> 00:26:34.753
لأن كدا، يا عزيزي، الطفل بيتهدد ضمنيًا
بانقطاع التواصل بينه وبين أقرب الناس ليه،

00:26:34.777 --> 00:26:36.213
وهو دا أصعب كوابيسه،

00:26:36.237 --> 00:26:40.064
شعور مصاب الـADHD أصلًا
إن علاقته بأقرب الناس ليه متهددة طول الوقت،

00:26:40.088 --> 00:26:44.127
فالتهديد الزيادة دا هو أسوأ استراتيجية
ممكن يلجّا ليها الأب والأم،

00:26:44.151 --> 00:26:46.476
عشان يجبروه إنه يحسّن سلوكه
أو يعمل تصرف معيّن.

00:26:46.500 --> 00:26:49.198
كمان، شعور الطفل بالخوف والقلق
بسبب التهديد دا كله،

00:26:49.222 --> 00:26:52.187
عمره ما هيسمحله
إنه يفكر في سلوكه دا بهداوة ويتعلم منه.

00:26:52.211 --> 00:26:54.077
"خلاص يا (أبو حميد)،
أنا فهمت، عرفت المعادلة،

00:26:54.101 --> 00:26:55.682
Less ترهيب، More ترغيب."

00:26:55.706 --> 00:26:59.096
الحقيقة، يا عزيزي، خلّيني أقولّك وأفاجئك
إن ما فيش فرق كبير بين الاتنين،

00:26:59.120 --> 00:27:04.156
لأن في الحالتين انت بتمرن الطفل
إن هو يستجيب دايمًا لمحفز خارجي، برّايا،

00:27:04.180 --> 00:27:05.613
مش دافع جاي من جواه هو،

00:27:05.637 --> 00:27:08.202
مش جاي من عواطفه هو وميوله الشخصية،

00:27:08.226 --> 00:27:10.652
ودا عكس اللي محتاجه المصاب بالـADHD،

00:27:10.676 --> 00:27:12.744
اللي في بعض الأحيان،
ما يقدرش يقول "لأ" لحد،

00:27:12.768 --> 00:27:15.027
وبيحاول يرضي الكل
حتى لو على حسابه هو شخصيًا.

00:27:15.051 --> 00:27:18.109
يمكن بيعمل كدا،
عشان يقلل من إحساسه الدائم إن هو مش مقبول،

00:27:18.133 --> 00:27:20.616
ويقلل من إحساسه بالخزي والعار بسبب دا،

00:27:20.640 --> 00:27:23.620
مريض قصور الانتباه وفرط الحركة
محتاج تواصل.

00:27:23.644 --> 00:27:24.903
"(أبو حميد)، انت قلقتني!

00:27:24.927 --> 00:27:26.267
قُدّام إنسان بالحساسية دي

00:27:26.291 --> 00:27:28.485
أي قرار ممكن يبقى قُدّامه تمن فادح،

00:27:28.509 --> 00:27:29.716
أقل غلطة بـGoal!

00:27:29.740 --> 00:27:31.073
واحنا متشعبطين في الـ3 بُنط!

00:27:31.097 --> 00:27:35.322
فيا ترى إيه الحل للتعامل
مع هذه المواقف العاطفية الحساسة؟

00:27:35.346 --> 00:27:36.157
هأخرج، وأقولّك.

00:27:36.181 --> 00:27:38.755
- "إيه؟!"
- هأخرج، وأقولّك.

00:27:38.779 --> 00:27:41.291
الحل، يا عزيزي، اللي بينصح بيه "جابور ماتيه"

00:27:41.315 --> 00:27:45.364
هو إن انت تسيب الطفل يختار
في حدود سنّه وإمكانياته،

00:27:45.388 --> 00:27:47.209
وتسيبه بعد كدا هو يتحمل العواقب دي،

00:27:47.233 --> 00:27:49.473
لو صمم إن هو ما يعمش واجب،
سيبه يتحمل مسئولية دا،

00:27:49.497 --> 00:27:51.067
سيب عواقب قراره للمدرسة،

00:27:51.091 --> 00:27:54.527
لو حصل بينكم مشكلة،
ما تسيبهوش لهواجس الهجر أو النبذ،

00:27:54.551 --> 00:27:55.409
ابدأ انت بالصُلح.

00:27:55.433 --> 00:27:57.163
عشان تربي واحد مصاب الـADHD،

00:27:57.187 --> 00:27:59.622
هتحتاج تفهم، يا عزيزي،
Why Did This Happen، ليه دا حصل،

00:27:59.646 --> 00:28:01.561
ودورك في دا، حتى لو من غير قصد منك.

00:28:01.585 --> 00:28:03.610
يعني دورك، يا عزيزي، في كل مرحلة مهم،

00:28:03.634 --> 00:28:05.397
لأن الـADHD اضطراب عائلي،

00:28:05.421 --> 00:28:07.069
فالحل برضه لازم يكون حل عائلي.

00:28:07.093 --> 00:28:09.262
"طب افرض يا (أبو حميد)
ما عرفناش نعمل كل دا في مرحلة الطفولة،

00:28:09.286 --> 00:28:10.250
كدا خلاص، ما فيش حل؟"

00:28:10.274 --> 00:28:12.124
أنا عايزك تطمن، يا عزيزي،
الدكتورة "ماريان كليفز"،

00:28:12.124 --> 00:28:13.685
اللي كنا لسة جايبين سيرتها من شوية،

00:28:13.709 --> 00:28:15.145
في كلامنا عن مرونة المخ يعني،

00:28:15.169 --> 00:28:16.860
بتقول إن انت حتى لو سنك 60 سنة،

00:28:16.884 --> 00:28:18.938
فهناك أمل في تغيير بِنية المخ،

00:28:18.962 --> 00:28:20.119
بس برضه بشروط،

00:28:20.143 --> 00:28:22.328
زي البيئة العاطفية،
إنك تغيّرلي البيئة العاطفية،

00:28:22.352 --> 00:28:25.605
وإن المصاب يتقبل ذاته
بالحلو فيها وبالوحِش كمان.

00:28:25.629 --> 00:28:28.143
مصاب، يا عزيزي، الـADHD البالغ الكبير،

00:28:28.167 --> 00:28:30.263
بيكون تقديره لذاته عادةً في الحضيض،

00:28:30.287 --> 00:28:33.318
حتى لو كان في عيون الناس التانية
شخص ناجح وCreative ومبدع.

00:28:33.342 --> 00:28:36.682
كمان، يا عزيزي، الأشخاص اللي عندهم ADHD،
ممكن جدًا يلجأوا إلى الإدمان،

00:28:36.706 --> 00:28:41.663
ما هو أنا لو بآخد مكيّفات تهدّي
من كم الأفكار اللي عمّالة تجيلي طول الوقت،

00:28:41.687 --> 00:28:45.946
والشعور اللي مستمر
بالخزي والألم والأفكار والتردد،

00:28:45.970 --> 00:28:47.905
والحاجات الصراعات اللي داخلة في مخي دي،

00:28:47.929 --> 00:28:50.862
فجأة، آخد سيجارة حشيس مثلًا،
تهدّي كل هذه الأفكار،

00:28:50.886 --> 00:28:52.730
ما أنا سهل بقى إن أنا أدمن دا وأحب دا.

00:28:52.754 --> 00:28:56.214
فيبدأ، يا عزيزي، الإنسان يأذي نفسه،
عشان هو مش قادر يقدّرها كويس.

00:28:56.238 --> 00:29:00.270
"ماتيه" بيقول إن واحدة من الصفات المشتركة
في كل البالغين اللي هو عالجهم من الـADHD،

00:29:00.294 --> 00:29:02.734
كانت عجزهم عن التعبير عن مشاعرهم،

00:29:02.758 --> 00:29:04.930
كتير، يا عزيزي، من الناس الكبار
اللي عندهم ADHD،

00:29:04.967 --> 00:29:06.895
لو سألتهم عن مواقف بعينها في طفولتهم،

00:29:06.919 --> 00:29:09.354
رسّخت الأحاسيس السلبية دي تجاه أهاليهم،

00:29:09.378 --> 00:29:12.490
"ما كانوش بيدّوني اهتمام كفاية،
ما كانوش بيعاملوني كويس"، كل الكلام دا،

00:29:12.514 --> 00:29:14.957
هتتفاجئ إن الناس اللي عندها ADHD
مش فاكرينها،

00:29:14.981 --> 00:29:20.805
لأن تسجيل الآثار العاطفية
الناتجة عن هذه المواقف السيئة

00:29:20.829 --> 00:29:22.999
بيحصل في جزء من الذاكرة
اسمه "الذاكرة العاطفية"،

00:29:23.023 --> 00:29:27.306
الجزء دا، يا عزيزي، عادةً بيتطور
قبل الجزء اللي بتتسجل فيه تفاصيل المواقف،

00:29:27.330 --> 00:29:29.260
اللي هو الذاكرة الصريحة، الواعية،

00:29:29.284 --> 00:29:31.512
عشان كدا، بتلاقي كتير من المصابين بالـADHD

00:29:31.536 --> 00:29:33.800
عندهم ميل للخوف من رموز السُلطة،

00:29:33.824 --> 00:29:36.589
زي المديرين والمدرّسين
وأي حد في موضع قيادة.

00:29:36.613 --> 00:29:39.447
أنا، يا عزيزي، غير الـADHD،
وبأخاف من أي حد في موضع قيادة!

00:29:39.471 --> 00:29:41.468
أنا لو شُفت الصقر "أحمد حسن"، أبلّ نفسي!

00:29:41.492 --> 00:29:43.071
وساعات، يا عزيزي،
زي ما لاحظنا في هذه الحلقة،

00:29:43.095 --> 00:29:44.788
ممكن يبقى الميل للعكس تمامًا،

00:29:44.812 --> 00:29:46.590
فهو فيه عدم Stabilization،

00:29:46.614 --> 00:29:48.485
إن أنا، آه، عادي إن أنا أخاف من القوي،

00:29:48.509 --> 00:29:49.604
بس مش أخاف أوي كدا،

00:29:49.628 --> 00:29:52.699
وعادي إن أنا ممكن أتحدى القوي،
بس مش أتحدى أوي كدا.

00:29:52.723 --> 00:29:55.717
التفاعل الغريب دا، يا عزيزي،
جاي من ذكريات ضمنية،

00:29:55.741 --> 00:29:57.700
غالبًا موجودة جوا، بس هما مش فاكرينها،

00:29:57.724 --> 00:29:59.446
الذكريات دي كوّنت وجدانهم،

00:29:59.470 --> 00:30:02.312
إن "يا جماعة، العالم فيه أشخاص غير منصفين."

00:30:02.336 --> 00:30:04.607
دي ذكريات عاطفية بتشكل مخزون مرعب

00:30:04.631 --> 00:30:06.339
بيكون له تأثير مهم جدًا على المستقبل.

00:30:06.363 --> 00:30:08.541
وتحديدًا، يا عزيزي، على العلاقات العاطفية،

00:30:08.565 --> 00:30:10.711
فبنلاقي مثلًا، المصاب البالغ بالـADHD،

00:30:10.735 --> 00:30:12.420
اللي عادةً، بيكون عنده قلق من الهجر،

00:30:12.444 --> 00:30:14.526
بتلاقي عنده نفور شديد من الحميمية،

00:30:14.550 --> 00:30:16.051
رغم شوقه الشديد جدًا للحُب.

00:30:16.075 --> 00:30:17.731
فاكر، يا عزيزي، لمّا اتكلمنا عن الـOFC،

00:30:17.755 --> 00:30:21.091
لمّا قُلنا إنها بتخزن
البصمات العاطفية لتجارب الطفولة؟

00:30:21.115 --> 00:30:23.141
وهي طبعًا نفسها اللي بتفسر لغة الجسد.

00:30:23.165 --> 00:30:27.225
دا في كتير من الأحيان بيخلّي
تفسير مصاب الـADHD لتصرفات شريكه في الحاضر

00:30:27.249 --> 00:30:29.953
يكون متأثر بمخزونه هو من الماضي،

00:30:29.977 --> 00:30:31.869
أقل إشارة سلبية من الشريك،

00:30:31.893 --> 00:30:34.041
زي تكشيرة مثلًا، أو نبرة صوت متغيرة،

00:30:34.065 --> 00:30:35.322
أو رد متأخر على التليفون،

00:30:35.346 --> 00:30:38.830
بتتفسر تلقائيًا في اللاوعي
إن دا احتمال للهَجر،

00:30:38.854 --> 00:30:40.442
فدا، يا عزيزي، بيخلّي مرض الـADHD

00:30:40.466 --> 00:30:43.067
صعب جدًا إن هو يبقى واعي بمشاعره
وبيتحكم في تصرفاته،

00:30:43.091 --> 00:30:45.521
فبالتالي، رد الفعل أحيانًا
بيكون مبالغ فيه جدًا.

00:30:45.545 --> 00:30:48.025
ولو دا أدّى لخناقة،
فمصاب الـADHD تاني يوم،

00:30:48.049 --> 00:30:50.126
مش بعيد جدًا يتصرف
كأن الخناقة دي ما حصلتش،

00:30:50.150 --> 00:30:51.340
ودا، يا عزيزي، اللي بيسميه "جون راتي"...

00:30:54.132 --> 00:30:56.397
فلو افتكرلي بقى ذكريات سعيدة مع شريك حياته،

00:30:56.421 --> 00:30:57.976
هيشوف حياتهم كلها وردي.

00:30:58.000 --> 00:30:59.244
لكن العكس كمان ممكن يحصل،

00:30:59.268 --> 00:31:00.955
وتصرفه، يا عزيزي، كأن ما فيش حاجة حصلت،

00:31:00.979 --> 00:31:02.941
دا ممكن يكون مستفز جدًا للطرف التاني.

00:31:02.965 --> 00:31:07.241
ضيف، يا عزيزي، على الاستفزازات دي كمان
المشاكل اللي جاية من قلة الانتباه،

00:31:07.265 --> 00:31:08.722
هو، يا حبيبي، عنده مشكلة في الانتباه،

00:31:08.746 --> 00:31:11.530
بينسى بقى وعود ومواعيد، وحياته فوضوية،

00:31:11.554 --> 00:31:14.110
والتشتت والسرحان وسط الكلام،
ما بيكمّلش جُمَل،

00:31:14.134 --> 00:31:17.073
كل دا، يا عزيزي، لازم تفهمه عن نفسك،
لو انت مصاب بالـADHD،

00:31:17.097 --> 00:31:19.264
أو في دايرتك حد مصاب بيه، وعايز يتغير.

00:31:19.288 --> 00:31:22.775
"طب يا (أبو حميد)، أنا فهمت،
أصبح عندي ما يُعرَف بالـFKADHD،

00:31:22.799 --> 00:31:24.350
Full Knowledge About ADHD!

00:31:24.374 --> 00:31:27.007
دلوقتي بقى، عايز أعرف الـSOADHD،

00:31:27.031 --> 00:31:29.012
اللي هو الـSolution of ADHD،

00:31:29.036 --> 00:31:33.153
إيه هو الحل مع حد كبير، مش لازم نستنى
بابا وماما عشان يربوه تاني، فيتحسّن؟"

00:31:33.177 --> 00:31:35.438
صحيح، يا عزيزي،
إن احنا بنتكلم هنا عن شخص بالغ،

00:31:35.463 --> 00:31:37.937
عشان كدا هو اللي هيتحمل
مسئولية تحسين علاقته بنفسه،

00:31:37.961 --> 00:31:40.775
اللي هيكون محتاج
يفهمها الأول ويقبلها ويتعامل معاها،

00:31:40.799 --> 00:31:42.449
من المنطلق اللي بيسميه "جابور ماتيه"...

00:31:44.721 --> 00:31:49.355
فهنا، الحنان دا معناه إن بعد كل السنين
اللي كان بيحاول يرضي فيها غيره على حساب نفسه،

00:31:49.379 --> 00:31:51.281
هنا، التغيير طبيعي جدًا يكون بطيء،

00:31:51.305 --> 00:31:52.760
ما ينفعش نستعجل النتايج،

00:31:52.784 --> 00:31:54.819
لأن الوعي بالذات دا ممكن يحصل، آه،

00:31:54.843 --> 00:31:56.384
ولكنه بيحصل بالتدريج،

00:31:56.408 --> 00:31:59.460
لكن جنب التدريج، فيه سلوكيات
ممكن مصاب الـADHD البالغ

00:31:59.484 --> 00:32:00.937
يساعد نفسه بيها بسرعة،

00:32:00.961 --> 00:32:03.570
زي مثلًا إن هو ينظم البيئة الخارجية
اللي هو عايش فيها،

00:32:03.594 --> 00:32:05.178
أو البيئة الداخلية اللي جوا جسمه،

00:32:05.202 --> 00:32:07.383
زي تنظيم مواعيد الأكل والنوم أو الأدوية،

00:32:07.407 --> 00:32:08.746
الـADHD له أدوية،

00:32:08.770 --> 00:32:10.559
التغذية، يا عزيزي، مثلًا شيء مهم جدًا،

00:32:10.583 --> 00:32:14.513
لأن مصاب الـADHD بيكون حساس جدًا
لأي تغيرات في مستويات سُكّر الدم،

00:32:14.537 --> 00:32:16.797
اللي لو قل شوية، هيخش في خمول شديد،

00:32:16.821 --> 00:32:18.950
ولو زاد شوية، هـ"هيبر" وهيكسّر الدنيا!

00:32:18.974 --> 00:32:21.943
حاجة مثلًا زي الـ"ستريتشات"
اللي بنعملها قبل التمرين مهمة جدًا،

00:32:21.967 --> 00:32:25.655
لأن الـADHD أحيانًا بيعمل تشنج في العضلات
وتيبس في المفاصل،

00:32:25.679 --> 00:32:27.516
فالرياضات الجسدية هتكون مهمة،

00:32:27.540 --> 00:32:29.673
وجنبها رياضات روحية زي التأمل مثلًا،

00:32:29.697 --> 00:32:33.327
التأمل مثلًا، يا عزيزي،
تدريب مثالي على تركيز الانتباه،

00:32:33.351 --> 00:32:35.617
كمان، زي ما قُلت،
تنظيم اليوم في غاية الأهمية.

00:32:35.641 --> 00:32:38.207
عادةً كمان، مرضى الـADHD
بيميلوا للسهر أكتر،

00:32:38.231 --> 00:32:39.883
لأن العالم في الوقت دا بيكون هادي،

00:32:39.907 --> 00:32:41.984
وبالتالي، فرص تشتيتهم أقل.

00:32:42.008 --> 00:32:46.387
كل، يا عزيزي، الكلام اللي بأقوله دا مهم جدًا،
لأنه بيساعد المصاب إنه يساعد نفسه،

00:32:46.411 --> 00:32:50.048
ولكنها في كتير من الأحيان
مش بتكون بديل عن العلاج النفسي،

00:32:50.072 --> 00:32:53.038
دايمًا، يا عزيزي، في هذه النوعية من الحلقات
تأكد من المختص.

00:32:53.062 --> 00:32:54.751
"يا نهار أسود يا (أبو حميد)!
هو انت ما انتاش متخص؟!"

00:32:54.775 --> 00:32:57.905
بُص، يا عزيزي، أنا مختص
في النقل من المتخصصين،

00:32:57.929 --> 00:33:00.454
بألبس "جوانتي" أثناء الجريمة،
عشان ما حدش يمسك عليا حاجة!

00:33:01.044 --> 00:33:01.631
"بوسطجي"!

00:33:01.655 --> 00:33:05.305
خلّينا فاكرين، يا عزيزي، إن احنا بنتعامل
مع شخص تعرّض لقدر من الألم طول حياته،

00:33:05.329 --> 00:33:08.000
وكتير من سلوكياته الغير مسئولة
زي الإدمان مثلًا،

00:33:08.024 --> 00:33:10.413
هي في جوهرها، محاولة للهروب من الألم،

00:33:10.437 --> 00:33:12.641
بالمناسبة، يا عزيزي، أنا قُلتلك المعلومة دي،
بس خلّيني أقولها تاني،

00:33:12.665 --> 00:33:15.165
الإدمان حاجة منتشرة جدًا بين مرضى الـADHD،

00:33:15.189 --> 00:33:18.086
هما بيحاولوا يهربوا من ألم
ما ينفعش يستمروا في الهروب منه،

00:33:18.110 --> 00:33:19.409
ما ينفعش يمسحوه بأستيكة!

00:33:19.433 --> 00:33:22.192
أول طريقة للتعامل معاه،
إنه يعبّر عنه أصلًا.

00:33:22.216 --> 00:33:24.674
والشخص المؤهل إنه يسمع لكل هذا الكلام،

00:33:24.698 --> 00:33:26.026
من غير ما يُصدِر أي أحكام،

00:33:26.050 --> 00:33:28.636
هو المعالج النفسي، الـTherapist.

00:33:28.660 --> 00:33:30.684
شوفلك، يا عزيزي، واحد سعره حنين،
وروح اتكلم معاه،

00:33:30.708 --> 00:33:32.066
مش لازم الناس اللي هما أسعارهم غالية.

00:33:32.106 --> 00:33:34.119
انت مش رايح تتعالج
عند "مارسيل كولر"، تدفعله بالدولار!

00:33:34.143 --> 00:33:35.995
"طب يا (أبو حميد)،
ليه المريض دا ما ياخدش دوا على طول؟

00:33:36.019 --> 00:33:37.427
هنقعد نغيّر في الأكل والبيئة؟"

00:33:37.451 --> 00:33:40.780
الأدوية، يا عزيزي، زي الـ"ريتالين"
و"الديكسترين"، ليها فايدتها طبعًا،

00:33:40.804 --> 00:33:43.390
ولكنها أيضًا، ليست حل نهائي للمشكلة،

00:33:43.414 --> 00:33:46.852
لأن، زي ما قُلنا، الـADHD هي مشكلة
سببها تفاعل شخص،

00:33:46.876 --> 00:33:48.927
عنده تأخر في نمو أجزاء معيّنة في المخ،

00:33:48.951 --> 00:33:50.935
مع إنه مش عارف ينسجم مع بيئة معيّنة،

00:33:50.959 --> 00:33:53.623
الدوا هيزوّد مستويات الدوبامين في الـOFC،

00:33:53.647 --> 00:33:56.832
وهيحسّن من أداء الأجزاء دي،
وهيقلل كمان من الأعراض،

00:33:56.856 --> 00:33:59.170
وهيحسّن حياة المصاب بدرجة كبيرة.

00:33:59.194 --> 00:34:02.704
لكن لمّا نيجي نبص على الدراسات،
هنلاقي إن نتايجه بتختلف من شخص للتاني،

00:34:02.728 --> 00:34:04.965
ويمكن يبقى ليه آثار جانبية
ما تعجبش بعض الناس،

00:34:04.989 --> 00:34:07.717
في النهاية، هو حل علاجي
للجزء الطبي من المشكلة،

00:34:07.741 --> 00:34:10.001
النُص اللي خاص بالمخ.

00:34:10.025 --> 00:34:11.885
في النهاية، يا عزيزي، زي ما احنا شُفنا،

00:34:11.909 --> 00:34:13.855
الـADHD سببه بيئي

00:34:13.879 --> 00:34:17.003
وسببه جينيًا حساسية تجاه هذه البيئة.

00:34:17.027 --> 00:34:20.417
في ما يخص الأسباب اللي نقدر نتعامل معاها،
فالموضوع عبارة عن اختيارات،

00:34:20.441 --> 00:34:22.160
أول اختيار هو الاختيار الطبي،

00:34:22.184 --> 00:34:25.253
نشوف لو اللي احنا بنمر بيه دا
محتاج دوا، فناخده،

00:34:25.277 --> 00:34:26.891
فنقلل من مشاكل المخ.

00:34:26.915 --> 00:34:30.728
تاني حاجة نتعامل معاها
هو الاختيار السيكولوجي، الاجتماعي،

00:34:30.752 --> 00:34:32.992
مش هينفع نفضل نكون موجودين في البيئة

00:34:33.016 --> 00:34:35.299
اللي بتخلّينا نحس بأحاسيس مش كويسة،

00:34:35.323 --> 00:34:38.783
مش هينفع نكون موجودين في البيئة
اللي بتخلّي مخنا مندفع.

00:34:38.807 --> 00:34:40.778
فانت أيها الشخص اللي عندك ADHD،

00:34:40.802 --> 00:34:43.578
عليك مسئولية طبية،
وعليك مسئولية اجتماعية،

00:34:43.602 --> 00:34:45.890
ازاي أقدر أغيّر من البيئة
اللي أنا موجود فيها،

00:34:45.914 --> 00:34:49.105
مش هأرجع بقى للماضي وأحسّن من أهلي،
وأخلّيهم يربوني أحسن،

00:34:49.129 --> 00:34:52.789
خلاص، دا زمان،
خلاص، اشتغل دلوقتي، من دلوقتي نبدأ!

00:34:52.813 --> 00:34:55.741
انت، يا عزيزي، محتاج بشكل واعي تختار الوعي،

00:34:55.765 --> 00:34:59.503
وأحيانًا، في بعض الأحيان،
عشان أبقى أحسن، الألم، الطريق الصعب،

00:34:59.527 --> 00:35:02.401
إنك تحفر جوا نفسك،
عشان تفهمها وتتقبلها أخيرًا.

00:35:02.425 --> 00:35:05.976
أحيانًا، بيكون صعب إن احنا نختار
إن احنا نقول إننا محتاجين مساعدة،

00:35:06.000 --> 00:35:08.646
سواء من الناس القريبة
أو من مؤسسات الطب النفسي،

00:35:08.670 --> 00:35:11.870
مريض الـADHD محتاج يتعلم
إنه لازم يتعامل مع الفشل،

00:35:11.894 --> 00:35:14.710
يتعايش معاه من وقت للتاني،
ويعرف يكمّل في طريقه.

00:35:14.734 --> 00:35:16.194
كمان، يا عزيزي، فيه مسئولية،

00:35:16.194 --> 00:35:18.899
زي ما احنا عارفين،
زي ما دايمًا بيحصل، على الأهل،

00:35:18.923 --> 00:35:20.817
الأهل اللي عندهم ابن عنده ADHD،

00:35:20.841 --> 00:35:22.280
وهنا برضه، الاختيار مهم،

00:35:22.304 --> 00:35:24.222
وإن انت تستحمل الألم مهم،

00:35:24.246 --> 00:35:26.622
إن انت تستحمل اختيارات ابنك
اللي مش عاجباك،

00:35:26.646 --> 00:35:28.218
وتتعامل معاها بنضج،

00:35:28.242 --> 00:35:31.144
وتغلّب مصلحته ومصلحة نموه السوي

00:35:31.168 --> 00:35:35.667
على رغبتك في إن انت تسيطر عليه دلوقتي
في موقف لحظي، وتنهي هذا التصرف،

00:35:35.691 --> 00:35:38.405
لأ، انت غالبًا في هذا الموقف،
محتاج تنحّي الـEgo بتاعك

00:35:38.468 --> 00:35:40.570
ورغبتك كأب وكأم في السيطرة،

00:35:40.594 --> 00:35:43.258
وإن انت تسعى انت بقى، سواء أب أو أم،

00:35:43.282 --> 00:35:46.556
أو مدرس أو أي حد ذو سُلطة
على حد عنده ADHD،

00:35:46.580 --> 00:35:48.620
إن هو يسعى إلى المساعدة،

00:35:48.644 --> 00:35:51.728
لأن الشغب أو عدم التركيز أو كل هذا الكلام،

00:35:51.752 --> 00:35:54.415
مش بالضرورة جاي من إرادة سيئة عند الطفل،

00:35:54.439 --> 00:35:56.274
لأ، دي حاجة طبيعية في الطفل،

00:35:56.298 --> 00:36:00.266
وزي ما احنا شُفنا، ممكن تبقى حاجة
بتسبب للطفل نجاح، ممكن يبقى مبدع أكتر،

00:36:00.290 --> 00:36:04.152
فانت كنت أب أو أم، مدرّس، أي حد ذو سُلطة
على مريض الـADHD،

00:36:04.176 --> 00:36:08.579
محتاج تدّيله فرصة إن انت تفهمه،
وإن انت دايمًا تبقى بتسعى لمساعدته.

00:36:08.603 --> 00:36:11.516
لو انت ما عندكش ADHD،
وما تعرفش حد عنده ADHD،

00:36:11.540 --> 00:36:12.676
مهم جدًا إن انت تفهم،

00:36:12.700 --> 00:36:15.119
ليه؟ لأن الكلام دا، يا عزيزي،
بينطبق على أمراض تانية كتير،

00:36:15.143 --> 00:36:17.444
واحنا كلنا مرضى نفسيين بشكل أو بآخر،

00:36:17.468 --> 00:36:21.674
وعايشين مع بعض وبنتعامل مع بعض،
فمحتاجين نتقبل بعض ونفهم بعض ونحب بعض.

00:36:21.698 --> 00:36:24.425
والأهم من دا كله، إن احنا نشوف
الحلقات اللي فاتت، والحلقات الجاية،

00:36:24.449 --> 00:36:26.283
ننزل نبص على المصادر،
لو احنا على الـ"يوتيوب"، نشترك على القناة.

00:36:26.307 --> 00:36:30.173
للأسف، يا عزيزي، الفترة اللي فاتت دي
تم تشخيصي بالحالة ADAD.

00:36:30.197 --> 00:36:32.571
"يا ساتر يا رب!
طمنّي عليك يا (أبو حميد)، دا إيه دا؟!"

00:36:32.595 --> 00:36:35.443
دا، يا عزيزي،
Attention Deficiency Acitivity Deficiency،

00:36:35.467 --> 00:36:37.935
يعني، يا عزيزي،
قصور في الانتباه وقصور في الحركة!

00:36:37.959 --> 00:36:39.840
أنا، يا عزيزي، ما بأروحش للدكتور مكسّل!

